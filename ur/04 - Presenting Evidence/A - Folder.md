# اپنا کیس پیش کرنا
## فولڈر
### آپ اسے کس لئے استعمال کر سکتے ہیں؟

اگر پولیس یا پراسیکیوٹر آپ کے کیس کی تفتیش کر رہے ہیں،  تو آپ کو چاہئے کہ آپ اپنا فولڈر انہیں دے دیں تا کہ انہیں تفتیش میں اس سے مدد ملے۔ آپ اپنا فولڈر کسی ایسی آرگنائزیشن کو بھی دے سکتے ہیں جو آپ کا کیس تیار کرنے میں آپ کی مدد کر رہی ہو۔ اور یہ فولڈرآپ کی اسائلم کی درخواست کے لئے بہت اہم ہے۔

### اس میں کیا شامل کرنا چاہئے:
- کور لیٹر

-  ذاتی بیان -- جو کہ آپ نے خود لکھا ہو

- واقعات کی ترتیب

- سپورٹننگ بیان ۔۔ جو دوسرے لوگوں نے آپ کے کیس کی سپورٹ میں لکھا ہو

- اس کے علاوہ کوئی بھی متعلقہ شواہد جیسا کہ جرنل کی انٹریز
تفصیلات

اس بات کا دھیان رکھیں کہ آپ فولڈر کے تمام حصوں کو مناسب طریقے سے نمبردے کرلیبل لگائیں تاکہ آپ اسے دوسروں کو آسانی سے دکھا سکیں اور ان کے لئے بھی اسے دیکھنا اور پڑھنا آسان ہو۔

دھیان میں رکھنے کے مزید ٹپس:

-  فونٹ کاسائز۱۲ سے کم نہ ہو۔

-  اگر ممکن ہو تو تین سے چارکاپیاں بنا لیں تاکہ آپ کے پاس ایک ہی جیسے چار فولڈر بن جائیں۔ اگر آپ ایسا کر سکیں تو ان کو کسی محفوظ جگہ پر چھپائیں یا کسی قابل بھروسہ شخص کو دے دیں۔

-  ہر چیز کی ڈیجیٹل کاپیاں رکھیں اور انہیں کسی قابل بھروسہ لوگوں کو ای میل کر دیں۔ اگر آپ نہیں جانتیں کہ کس پہ بھروسہ کریں تو، ان ثبوتوں کو کسی ایسی آرگنائزیشن یا NGO جو کہ آپ کی مدد کر رہی ہو، ان کو بھیج دیں۔ آپ ڈراپ باکس پہ پاس ورڈ لگا کر ایک محفوظ اکاؤنٹ بھی بنا سکتے ہیں۔

کور لیٹر

اس میں کیا شامل کرنا چاہئے :

- آپ کون ہیں

- آپ اس کیس میں کیا پیش کر رہے ہیں۔۔ یہ کس لئے ہے؟

- شواہد کیا ظاہر کر رہے ہیں

- آپ نے ثبوت کیوں اکھٹّے کئے ہیں

- فولڈر میں مختلف دستاویزات کی ایک اپینڈکس

تفصیلات

کوورلیٹر پڑھنے والے کے لئےآپ کے کیس کا تعارف اور ثبوت پیش کرنے کا ایک انداز ہے۔برائے مہربانی جتنا ممکن ہو سکے، اسے اتنا  مخصوص اور جامع طریقے سے تحریر کریں۔ سب سے اہم نقاط کو نمایاں کریں: آپ کون ہیں، آپ انہیں یہ لیٹر کیوں لکھ رہی ہیں، آپ نے کیا ثبوت جمع کئے ہیں اور یہ کیا ظاہر کرتے ہیں --

اپنا تعارف کراتے ہوئے بلکل مختصر رہیں۔ صرف اپنا نام بتائیں، اپنی شہریت اور اس خط کو لکھنےکی اور شواہد پیش کرنے کی وجہ بیان کریں۔ تعارف ایک یا دو سطروں سے زیادہ نہیں ہونا چاہئے۔

اس کے بعد اپنے شواہد کی تفصیلات یا وجوہات  لکھنا نہ شروع کریں۔ اس کے بجائے کہیں کہ '' یہ سب ثبوت جو میں نے دستاویز، آڈیوگواہی   یا گواہوں کے بیانات کی صورت میں جمع کئے ہیں وہ واضح طور پہ اس پر تشدّد رشتے کو بیان کرتے ہیں اور میرے اس تعلق سے نکلنے اور خود کو محفوظ رکھنے کی ضرورت کو ظاہر کرتے ہیں۔'' اس کی تفصیلات ذاتی بیان کے حصے میں شامل کی جا سکتی ہیں۔

نمونے /مثال کے لئے

اپینڈکس دیکھیں

ذاتی بیان

اس میں کیا شامل کرنا چاہئے :

- لکھتے ہوئے ''میں''کا استعمال کریں نہ کہ اسکی یا اس کا۔

- پہلا پیرا گراف: اپنے حالات کو مختصر طور پر بیان کریں۔ کیا آپ تشدّد اور بدسلوکی والے رشتے میں ہیں،کیا آپ اس سےنکل چکے ہیں۔ آپ کے موجودہ حالات کیسے ہیں وغیرہ۔ اس کے بعد واضح طور پر بیان کریں کہ آپ یہ درخواست کس لئے دے رہے ہیں۔ مثلاً طلاق، گھریلو تشدّدیا ہراساں کرنے کی سزا کے لئے، سیاسی پناہ یا بچے کی کسٹڈی کےلئے وغیرہ۔

- واقعات کی تاریخ وارانہ ترتیب اور ان کا بیان۔

o صرف اہم اور ضروری واقعات شامل کریں۔ آپ اپنے روز مرّہ کے دن کو بیان کرنے کے لئے ایک پیراگراف لکھ سکتے ہیں جس میں اتنی تفصیل ہو کہ پڑھنے والے کو ہر واقعہ کی گہرائی میں جائے بغیر آپ کے حالات سمجھ آ جائیں۔

o اپنے کلچر اور اس سے جڑے ہوئےحالات کو بیان کریں۔ جیسے مثال کے طور پہ، اپنی فیملی کے حالات،بیک گراؤنڈ اور مقامی رجحانات،  رسومات اور واقعات وغیرہ۔ ہوسکتا ہے کہ جو شخص آپ کا ڈاکومنٹ کو پڑھ رہا ہو اسے آپ سے جڑی چیزوں کی اہمیت کا اندازہ نہ ہو، تو ہمیشہ اس بات کا ذکر کرنے کی وجہ ضرور شامل کریں۔

o جہاں ضرورت محسوس ہو وہاں ان شواہد کے بارے میں بھی بات کریں جنہیں آپ نے کہیں اور لگایا ہوا ہے  جس میں سنے سنائے بیانات اور حقیقی شواہد(اوپر دیکھیں) دونوں شامل ہوں۔

o فقروں کو اقتباس کے نشان لگا کر لکھیں اور ہمیشہ کلچر کا حوالہ بیان کریں۔

مثالوں کے لئے تفصیلاتی حصّہ دیکھیں۔

تفصیلات

ذاتی بیان کے ذیل میں آپ اپنےحالات تفصیل سے بیان کر سکتے ہیں۔ اس کا استعمال کرتے ہوئے تشدّد کرنے والے سے اپنے تعلقات کے بارے میں موجودہ حالات بیان کریں۔ (کیا آپ اس رشتے سے نکل چکے ہیں، کیا آپ اب بھی اس زیادتی کرنے والے کے ساتھ رہ رہے ہیں، کیا آپ کے اس شخص کے ساتھ کوئی اولاد ہیں وغیرہ)۔ اور یہ بھی لکھیں  کہ آپ یہ درخواست کس لئے دے رہے ہیں۔ اور آپ کی مخصوص ضرورت کیا ہے۔ آپ کی درخواست جتنی ٹھوس ہو گی، وہ اسی حساب سے آپ کی مدد کرنے کے قابل ہوں گے۔

یاد رہے کہ آپ ہمیشہ  کلچرل، سوشل اور اس سے جڑے ہوئے پہلو جن میں یہ واقعات پیش آئے ہیں انہیں بیان کریں۔  اگرچہ آپ کوشش کریں کہ آپ اسے جامع اور مختصر طور پر لکھیں لیکن ساتھ ساتھ ایک جملہ میں پڑھنے والے کو یہ بھی بتائیں کہ کوئی واقعہ یا ثبوت اہم کیوں ہے تاکہ پڑھنے والے کوآپ کا نقطہ نظر سمجھنے میں آسانی ہو سکے چاہے انہیں آپ کے کلچرل یا پرسنل پس منظر کا اندازہ نہ ہو۔

مثال کے طور پر، آپ کی سوسائٹی میں شادی کے بعد عورت کے کام کرنے کو برا سمجھا جاتا ہے، تو یہ ایک اہم کلچرل پہلو ہےاس سے آپ کا مالی طور پرانحصار ہونے کا پہلو اجاگر ہوتا ہےاور اس سے آپ کی کچھ ترجیحات کی وجہ بیان ہوگی، جوکہ عام طور پر باہمی رضامندکی لگتی ہیں لیکن حقیقت میں جبری ہیں اور اس میں زیادتی کا عنصر پایا جاتا ہے ۔ذاتی پہلو کا ایک عنصر آپ کے پارٹنر کےجبریا حسد کابھی ہوسکتا ہے ہے۔اس سے وہ حالات بھی بیان ہوسکتے ہیں جن میں آپ نے اپنے لئے  خطرہ کیوں محسوس کیااور زیادتی کے عنصر کا اہم پہلو فراہم کرتا ہے۔ دوسرےلفظوں میں کہہ سکتے ہیں کہ، کسی قسم کا کوئی بھی پہلو جسے آپ غیر اہم سمجھتے ہوں، وہ اہم ہو سکتاہے!

 جب آپ واقعات بیان کر رہے ہوں تو اس  کی شروعات آپ اپنی روز مرّہ کی زندگی کے بارے میں مختصر انداز میں لکھیں۔اس سے پڑھنے والے کویہ سمجھنے میں مدد ملے گی کہ کن حالات میں یہ واقعات پیش آئے۔روز مرّہ کے واقعات کی  تفصیلات میں جائے بغیر اپنی زندگی کے بارے میں بتائیں، اور یہ کہ کب آپ اپنے آپ کو ڈرا ہوا، مجبور اور لاچار محسوس کرتی تھیں۔

اس کے بعد، سب سے مخصوص اور اہم واقعات کو ترتیب میں پیش کریں۔صرف ان تفصیلات کو پیش کریں جن سے آپ کے کیس بننے میں مدد ہو  یاوہ جن سے سے آپ کے تعلقات میں زیادتی ظاہر ہو۔ حالانکہ، یہ ضروری ہے کہ آپ تمام تفصیلات کو ان کے عین مطابق بیان کریں لیکن اگر آپ اس کو  ضرورت سے زیادہ لمبا کرکے تفصیلات میں چلے جائیں گے تو پڑھنے والے کو سمجھنے میں مشکل ہو گی۔ جہاں ضرورت محسوس ہو وہاں اس پہلو کی وضاحت پیش کریں (اوپر دیکھیں) اور ان شواہد کا حوالہ دیں جو آپ نے کہیں اور مہیا کئے ہیں۔ اس میں بلواسطہ ثبوت بھی شامل ہیں۔آپ لوگوں کی کہی ہوئی باتوں کا حوالہ دے سکتے ہیں،  لیکن ساتھ ساتھ واضح کریں کے کس نے کیا کہا ہے۔ مثال کے طور پہ،اگر آپ نے اپنی ساس کو یہ کہتے ہوئے سنا ہو کہ آپ کا شوہر آپ کو ڈھونڈھ کے آپ کو مار ڈالے گا یا اگر آپ کے رشتےدار آپ کو بتائیں کہ آپ کا پارٹنر آپ کے بارے میں جھوٹی افواہیں پھیلا رہا ہے، تو آپ یہ باتیں اس میں شامل کر سکتے ہیں۔ کوشش کریں کہ جس دن یہ باتیں کہی گئی ہوں، آپ اس دن کی تاریخ کو نوٹ کرلیں کیونکہ اس سے پڑھنے والے کو اس کی وضاحت ملے گی۔

یہ جگہ آپ کی اپنی کہانی پیش کرنے کے لئے ہے۔ آپ ان واقعات کو اپنے تجربے کے حساب سے اپنے الفاظ میں بیان کریں،  نہ کہ ان کو حد سے زیادہ سائنسی یا بے تعلقی کی زبان میں۔ لیکن، کوشش کریں کہ آپ حقائق پر دھیان دیں نا کہ جذبات پہ۔ آپ یہ بتا سکتے ہیں کہ زیادتی کی وجہ سے آپنے کیسا محسوس کیا،  لیکن دھیان رہے کہ آپ اپنے بیان کو واقعات پر مرکوز رکھیں۔نیچے دیئے گئے جملے کچھ ایسے بیانوں کی مثالیں ہیں جو کہ (١) بہت لا تعلق ؛ (٢)بہت جذباتی ؛ (٣) متوازن ہیں۔

تشدّد کا ضرورت سے زیادہ لاتعلق بیان:

"٢٠١٥ میں، حالات اور زیادہ بگڑ گئے-- اس نے میرے خلاف جسمانی اور دوسرے قسم کے تشدّد کا استعمال کیا۔ جب میں نے اتھارٹی کو اطلاع دینے کی کوشش کی،  تو اس نے مجھے زبر دستی ایسا کرنے سے روکا۔

اس نے میرے اور میرے بیٹے کے خلاف مسلسل توہین آمیز زبان کا استعمال کیا۔ اس نے مجھے دوسروں کو اپنے حالات کے بارے میں بتانے سے روکنے کے لئے دھمکیوں کا استعمال کیا۔"

یہ بیان:

- غیر فطری اور جبری سا محسوس ہورہا ہے، اس میں روانی نہیں آ رہی۔

- ضرورت سے زیادہ رسمی زبان میں لکھی گئی ہے۔

-   زیادتی کو کم اہمیت دے رہا ہے: یہ کہتے ہوئے کہ "اس نے توہین آمیززبان کا استعمال کیا"، زبانی بدسلوکی اور تشدّد اور اس کے آپ پر اثرات کو صحیح سے ظاہر نہیں کرتا اور اس بات کو کہ یہ زیادتی کیوں ہے۔آپ کی توہین کرنا، زیادتی ہے اور اس سے آپ کو کیسا محسوس ہوا، یہ اہم ہے!

ضرورت سے زیادہ جذباتی بیان:

"کچھ وقت بعد، حالات اتنے خراب ہو گئے کہ مجھے لگتا تھا کے میں اب یہ سب اور برداشت نہیں کر سکتی۔ میں ہر وقت بس روتی رہتی تھی اور اپنے آپ کو ایک دم بےبس محسوس کرتی تھی۔ وہ مجھے پیٹتا تھا اور لاتیں مارتا تھا اور مجھے لگتا تھا کہ میں مرنے والی ہوں، ہر وقت خوفزدہ رہتی تھی۔ وہ ایسی ہرکیں کرتا تھا کہ میں خود کوناقص محسوس کرتی تھی اور بہت ذلّت محسوس کرتی تھی۔ میں بہت زیادہ ڈرتی تھی کہ پولیس سے رابطہ بھی نہیں کر پاتی تھی۔

وہ مجھ سے جس طرح بات کرتا تھا، مجھے اس سے خوف آتا تھا اورمیں بہت افسردہ اور مایوس محسوس کرتی تھی۔ وہ ایسی بھی بہت سی باتیں کرتا تھا کہ جن سے مجھے اپنی حفاظت کے لئے ڈر لگتا تھا۔"

یہ بیان:

- بہت غیر واضح ہیں -- کسی بھی واقعہ کی مخصوص مثال اور تاریخ نہیں دی گئی۔

- حقیقت سے زیادہ جذبات پہ توجہ دی ہے -- اس کی وجہ سے پڑھنے والے کی ان  واقعات پر سے توجہ ہٹ سکتی ہے۔

- بار بار وہی بات دوہرائی جا رہی ہے اور اس میں کوئی خاص نئی بات نہیں ہے۔

زیادتی سے متعلق متوازن بیان، جس میں حقائق اور جذبات دونوں شامل ہیں:

"٢٠١٥ میں حالات اور بھی زیادہ خراب ہو گئے۔ وہ مجھے اتنا پیٹتا، لاتیں اور تھپڑ مارتا تھا کہ مجھے لگتا تھا کہ میں یہ سب اب اور برداشت نہیں کر پاؤں گی۔ ایک دفعہ، وہ کچھ زیادہ ہی آپے سے باہر ہو گیا کہ مجھے لگا تھا کہ یہ مجھے مار ڈالے گا -- میں نے اپنے فون تک پہنچنے کی کوشش کی کہ میں پولیس کا نمبر ملا سکوں، تو اس نے مجھے مار کر میرے ہاتھ سے فون چین لیا اور مجھے کتّی کہہ کر میرے منہ پر تھوکا۔"

"وہ مجھے بار بار کتّی اور فحاش عورت کہتا تھا،  مجھے میرے دوستوں سے ملنے سے روکتا تھا اور بار بار مجھ پر بےوفائی کا الزام لگاتا تھا۔ اس کی اس زبان سے میں خود کو بہت خوفزدہ اور کمزور محسوس کرتی تھی -- ایک دفعہ،جون ٢٠١٤ میں،  میں اپنی ایک دوست سے مل کر گھر واپس آئی تو اس نے مجھے دھمکایا کہ اگرمیں نے اس گھر کے باہر کسی شخص سے رابطہ کرنے کی کوشش کی تو وہ مجھے مار ڈالے گا۔"

یہ بیان:

- ایک تسلسل میں ہیں۔ یہ تمام واقعات کو ترتیب سے بیان کررہے ہیں، لیکن ساتھ ہی ساتھ ان واقعات کا آپ پر کیا اثر ہوا یہ بھی بتا رہے ہیں اور یہ کہ آپ اس بارے میں کیسا محسوس کرتے ہیں۔

-  واضح طور پر یہ بتا رہے ہیں کہ یہ تشدّد کب اور کیسے ہوا۔ چاہے وہ جسمانی تھا یا زبانی، یہ ان واقعات کو بیان کررہا ہے کہ آپ نے اس بارے میں کیسا محسوس کیا اور آپ کے تعلق کی نوعیت کے بارے میں بتا رہا ہے۔

-  خاص طور پر تشدّد کی اقسام اور تاریخیں بتاتا ہے۔

نمونے /مثال کے لئے

اپینڈکس دیکھیں

واقعات کی ٹائم لائن

واقعات کو تاریخ کے مطابق ترتیب دیں۔ آپ کور لیٹر میں پہلے ہی  بتا چکے ہیں کہ آپ یہ کیس کیوں بنا رہے ہیں۔ ان واقعات کی ٹائم لائن سے آپ کو موقعہ دیتا ہے کہ آپ اپنے ساتھ ہوئے واقعات کو ترتیب سے بیان کر سکیں اور بھی کہ ان سے آپ کیسے اثر انداز ہوئے۔

اس میں کیا شامل کرنا چاہئے :

- زیادتی کا پہلا واقعہ۔ یہ سب کب شروع ہوا؟

- تمام بڑے واقعات

- زیادتی کے دورانیے میں اپنی زندگی کے ایک عام دن کے بارے میں بتائیں۔(مثال دیکھیں)

ٹائم لائن کا تمام واقعات کے لئے آپ کو نیچے دی گئی تمام چیزوں کا ذکر کرنا ہوگا،  چاہے وو آپ کا اندازہ ہی ہو(اس بات کا ذکر ضرور کریں):

- کیا ہوا؟

- تاریخ

- دن

- ٹائم

- جگہ

- اس واقعہ کو کسی اور نے دیکھا؟

- ٹائم لائن کے اس واقعہ سے جڑا ہوا کوئی ثبوت

تفصیلات:

اس کو کرنے کے دو طریقے ہیں۔ یا تو آپ واقعات کی ٹائم لائن اپنے ذاتی بیان کے ساتھ شامل کر سکتے ہیں یا اسے علیحدہ  تیار کر سکتے ہیں۔ ہمارا مشورہ ہے کہ اسے علیحدہ تیار کریں۔

ٹائم لائن آپ کے شواہد کا اہم حصہ ہے جس سے پڑھنے والوں کو آپ کے حالات اور زیادتی کے بڑھنے کے بارے میں سمجھنے میں مدد ملے گ ی۔بعض اوقات گذرے ہوئے دنوں کے بارے میں سوال  کرتے ہوئے تمام تفصیلات یاد رکھنا اور انہیں بیان کرنا مشکل ہو جاتا ہے۔ مایوسی، پریشانی اور صدمہ سے  ذہنی و جذباتی دباو والی حالات کا آپ کی یادداشت پر گہرا اثر ہوتا ہے۔ اس سب سے نمٹنے کے لئے،  ہمارا ذہن ایسی باتیں جن سے ہمیں پریشانی ہوتی ہے، انہیں دماغ کے ایک ایسے حصّے میں چھپانے کی کوشش کرتا ہےجس کی رسائی اتنی آسان نہیں ہوتی۔ اس لئے اگر آپ ہر بات یاد نہیں کر پا رہے تو زیادہ پریشان مت ہوں۔ اس لئے آپ کو ایک لکھی ہوئی ٹائم لائن کی ضرورت ہے۔ جس وقت بھی آپ کو کچھ یاد نا آئے یا آپ سے کوئی کسی مخصوص واقعہ کے بارے میں سوال کرے کہ وہ کہاں پیش آیا،  تو آپ انہیں اپنی ٹائم لائن دکھا سکتے ہیں۔
