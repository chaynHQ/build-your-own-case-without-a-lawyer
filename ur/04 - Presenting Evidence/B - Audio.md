**شواہد کی اقسام: آڈیو**

**اس میں کیا شامل کرنا چاہئے :**

**·آڈیو فائل**

**·ریکارڈنگ کی تاریخ اور وہ کتنی طویل ہے**

**·ایک نوٹ جس میں ریکارڈنگ کا مفہوم اور اس میں سنی جانے والی آوازوں کے بارے میں بتایا ہوا ہو**

**·اس میں استعمال کی جانے والی زبان کی تحریری نقل**

**·ہر لائن کا ایجنسی اور آفسوں میں استعمال کی جانے والی زبان یا سرکاری زبان میں ترجمہ**

**oاس کا ترجمہ آپ کسی پروفیشنل ترجمہ کرنے والی ایجنسی سے کروا سکتے ہیں یا پھر کسی ایسے شخص سے جسے آپ ذاتی طور پر جانتے ہوں یا پھر آپ خود بھی اس کا ترجمہ کر سکتے ہیں۔**

**oاس میں ترجمہ کرنے والے سے رابطے کی تفصیلات بھی شامل کریں۔**

**oاگر کسی نے صحیح ترجمہ نہیں کیا ہوا تو آپ اس کو ہائی لائٹر سے ہائی لائٹ کریں اور ایک الگ نوٹ لکھیں جس میں آپ بتائیں کہ اس میں کس کا صحیح ترجمہ نہیں کیا ہوا۔**

**  
**

**تفصیلات:**

**اگرچہ تصاویر، آڈیو، اور وڈیو کے ثبوت آپ کیس کے لئے بہت مفید ہو سکتے ہیں، اس بات کا خیال رکھنا بہت اہم ہےکہ یہ خود سے کوئی وضاحت نہیں کر سکتے۔کسی ریکارڈنگ کو مفہوم کے بغیر سنا جانا غلط یا متضاد مطلب پیدا کر دیتا ہے اور غلط فہمی پیدا ہو سکتی ہے۔ اس لئیے یہ بہت ضروری ہے کہ ریکارڈنگ کے ساتھ اس کی تفصیلات بھی شامل کرنی چاہئے تاکہ وہ یہ بیان کریں کہ یہ واقعہ کب اور کس سلسلے میں پیش آیا \(مثال کے طور پہ: کیا یہ واقعہ گھر پہ پیش آیا یا باہر سڑک پہ، اس ریکارڈنگ سے فوراً پہلے کیا ہوا تھا وغیرہ\)، آپ نے اسے کیسے ریکارڈ کیا، اس میں سنی جانے والی آوازیں کس کی ہیں۔ چونکہ ریکارڈنگ اکثر زیادہ واضح نہیں ہوتیں، تو اس لئے ضروری ہے کہ آپ اس کی تحریری نقل بھی شامل کریں- استعمال کی جانے والی زبان اور ترجمہ دونوں میں۔ بہتر یہ ہوگا کہ یہ ترجمہ آپ کسی پروفیشنل سے کروائیں۔ لیکن یہ آپ اپنے کسی جاننے والے سے بھی کروا سکتے ہیں یا خود بھی کر سکتے ہیں۔ یہ بات واضح کر دیں کہ جو بھی اس کا ترجمہ کریں، ان کا آئ ڈی اور رابطے کی معلومات بھی شامل کریں۔ اگر ترجمہ کرنے والے نے کوئی غلطی کی ہے تو اس کو ہائی لائیٹرسے نمایا ں کریں اورعلیحدہ نوٹ میں بیان کریں کہ کس چیز کا غلط ترجمہ ہوا ہے۔ اپنے کیس کو مضبوط کرنے کے لئے بہترہوگا کہ آپ آن لائن یا آف لائن ذرائع جیسا کہ اخبار کے کسی آرٹیکل میں، ڈکشنری اور کسی کتاب میں اس کا صحیح ترجمہ یا استعمال ڈھونڈیں –**

**آڈیو شواہد آپ کے دعوے کی کئی طرح سے حمایت کر سکتے ہیں۔ یہ آپ کے اوپر ہوئے تشدّد کو بیان کرسکتے ہیں۔ لیکن یہ ایک گفتگو کی ریکارڈنگ بھی ہوسکتا ہے جس میں دھمکی آمیز، پر تشدّد زبان یا گالی گلوچ کا استعمال بھی ہوا ہو۔ آڈیو شواہد استعمال کرنا بہت ضروری ہے، لیکن یہ آپ کو خطرے میں بھی ڈال سکتا ہے۔ اس لئے، بہتر یہ ہے کہ آپ کے ثبوت جن میں آڈیو شواہد شامل ہیں، انہیں جتنا جلدی ہوسکے جمع کرنا شروع کردیں اور ہمیشہ سب سے پہلے اپنی حفاظت کو اہمیت دیں!**

**چاہے آپ اس پُر تشدّد رشتے کو چھوڑ چکے ہوں اور تشدّد کرنے والے سے دور ہوں، آپ تب بھی کالز کو شواہد کے طور پر ریکارڈ کر سکتے ہیں۔ جیسے کہ، اگر آپ پر تشدّد کرنے والا شخص آپ کو کال کر رہا ہو تو کچھ دیر کے لئے ان کی کال کو نظر انداز کرکے اٹھائیں۔ اس کے اندر ڈھیر سارا غصّہ بھرا ہوا ہوگا جو کہ وہ اس کال میں آپ پہ اتاریں گے- اسے ریکارڈ کر لیں جیسے اپنے موبائل فون کے ریکارڈنگ کے فنکشن کا استعمال کر کے یا ریکارڈنگ کے کسی مخصوص پروگرام یا ایپ کا استعمال کر کے۔ ان مخصوص واقعات کا ذکر کریں جہاں انہوں نے آپ کے ساتھ زیادتی کی ہو، کوشش کریں کہ اس سے ان کے زیادتی کا رویّہ ظاہر ہو سکے یا وہ اس بات کو تسلیم کرے کی اس نے آپ کے ساتھ بد سلوکی کی ہے۔ کسی سے اس کے بدسلوکی والے برتاؤ کا اظہار کروانا غلط نہیں ہے۔ایسا آپ اپنی فیملی، سسرال اورکسی بھی زیادتی کرنے والے کے ساتھ کر سکتے ہیں۔ اگر آپ کو لگتا ہے کہ آپ کے پارٹنر کو شک ہو جائے گا کہ آپ کال کو ریکارڈ کر رہے ہیں تو آپ دونوں کے جاننے والے کسی بھروسہ مند شخص جو آپ کے حالات جانتا ہو اور آپ کے ساتھ دے رہا ہو، اس کی مدد لے سکتے ہیں۔**

**یہ ریکارڈنگ کسی چھوٹے ریکارڈنگ کے آلات یا موبائل فون/لیپ ٹاپ کا استعمال کرکے کر سکتے ہیں۔ ریکارڈنگ کے آلات زیادہ تر آن لائن یا کسی دکان سے سستے میں مل جاتے ہیں۔ یہ خفیہ انداز میں بھی ملتے ہیں، مثال کے طور پہ: یہ ایک عام یو ایس بی کی سٹک، زیورات کے ڈبہ، پین یا ایک ٹیڈی بیئر کی صورت میں مل جاتے ہیں۔ اگر آپ نہیں جانتے کہ ایسا آلا کہاں ملے گا، تو آپ کسی قابل بھروسہ شخص سے اس بارے میں بات کر سکتے ہیں۔ جب آپ اس ثبوت کور یکارڈ کر رہے ہوں، تو اس بات کا دھیان رکھئیے گا کہ تشدّد کرنے والا اس آلے کو نہ دیکھ لے۔ آپ اس کو گھر میں یا کسی جگہ پر یا اپنے پاس چھپا سکتے ہیں۔ لیکن، سب سے پہلے اپنی حفاظت کا خیال رکھیں۔ آپ سے زیادہ ضروری کچھ نہیں ہے! آپ کسی اور سے یعنی اپنے کسی پڑوسی یا دوست سے کہ سکتے ہیں کہ وہ جب بھی لڑائی ہوتے ہوئے سنیں تو اسے ریکارڈ کر لیں۔**

**ایک بار آپ نے اسے ریکارڈ کرلیا، تو اسے محفوظ رکھنے کا خیال رکھیں۔ اگر یہ ریکارڈ کرنے والا آلہ ڈیجیٹل فائل بناتا ہے تو اس کی کئی کاپیاں بناکر محفوظ رکھیں، انہیں ایسے نام دیں کہ اس سے پتا نہ چل سکے کہ اس فائل میں کیا ہےاور یو ایس بی سٹک میں ایک فائل کی ہارڈ کاپی بنا کر اسےمحفوظ جگہ پر رکھیں۔ اگر ڈیوائس صرف کیسٹس بناتی ہے تو محفوظ جگہ پر چھپائیں یا کسی قابل بھروسہ شخص کو دے دیں۔**

**اگر آپ کو ریکارڈنگ کا قانونی پہلو نہیں سمجھ آتا تو فکر نہ کریں۔ بس ریکارڈ کر لیں۔ بعد میں اگر آپ کو پولیس، این جی او، وکیل یا کسی اور کو اپنا کیس لینے پر آمادہ کرنے کے لئے اس کا استعمال کرنا ہو تو یہ تب آپ کے کام آئے گا۔**



**نمونہ/مثال:**

**"جب میں اس نتیجے پر پہنچی کہ میرے پاس اس کے سوا کوئی دوسرا راستہ نہیں ہے کہ میں اپنے ساتھ ہونے والی بدسلوکی اور اس کا دوغلاپن سب کو بتاؤں تو اس وقت میں اپنے ابیوزر کے ساتھ ہونے والی باتوں کو ریکارڈ کرنا شروع کردیا۔ جب تک میرا اس کی باتوں کو ریکارڈ کرنا چھپا ہوا تھا، وہ اس کا فائدہ اٹھا رہا تھا اورمیرا اس بارے میں کچھ نہ کرنا اس کی حوصلہ افزائی کررہا تھا۔میں نے ان کے ہاتھوں ہونے والی توہین اورشرمندگی، جو وہ مجھے محسوس کرواتے تھے، اس کے اوپر قابو پانے کا سوچا کیونکہ میں اپنی زندگی اپنےمرضی اور اپنے انداز سے جینا چاہتی تھی۔ لیکن سب سے بڑھ کر، میں اپنی بات کو ثابت کرنے کے لئے شواہد پیش کرنا چاہتی تھی کیونکہ وہ ہمیشہ اتھارٹیز کے سامنے مجھے جھوٹا بنا دیتا تھا۔ مجھے اس گردش میں سے باہر نکلنا تھا۔"**

**۔۔۔ **

**ایک بہادر عورت**



