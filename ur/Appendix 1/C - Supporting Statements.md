## شهادت‌نامه‌های  پشتیبان

برای  ارائه‌ی  خلاصه‌ای  از  تمام  شهادت‌نامه‌‌های  پشتیبان، حتماً جدولی  مانند  جدول  زیر  بسازید  و  شهادت  اشخاصی  که  الصاق  می‌کنید  و  رابطه‌شان  با  شما  را  در  آن  فهرست  کنید.

|

نام  و  نام  خانوادگی

 |

شغل

 |

تاریخ  تولد

 |

نشانی

 |

نسبت

 |

توضیحات  مکمل  مثل  شغل  و... 

 |
|

 |

 |

 |

 |

 |

 |

×××

الگوی  شهادت‌نامه‌ی  شخصی

این  الگو  دو  مؤلفه  دارد (۱) راهنمایی (۲) مثال

در  شکوائیه  تمام  بندها  شماره‌گذاری  شده‌اند. پس  شما  می‌توانید  به  آن‌ها  ارجاع  دهید  به  جای  این‌  که  بگویید  بند  فلان  در  صفحه‌ی  فلان. 

چنانچه  تاریخ‌  وقایع  مختلف  را  دقیقاً به  خاطر  دارید، لطفاً آن‌  را  ذکر  کنید. اما  اگر  فقط  سال  و  ماه  یادتان  می‌آید، باز  هم  خوب  است. سعی  کنید  تا  جای  ممکن  صریح  باشید  اما  یادتان  باشد  اگر  تاریخ  دقیق  وقایع  را  به  یاد  ندارید، خود  وقایع  اهمیت  دارند. 

ـــــــــــــــــــــــــــــ

شکوائیه‌ی  شخصی

نام  شما

تاریخ

۱. در  این  بند  به  مشخصات  شخصی‌تان  اشاره  کنید. 

الگو

اینجانب [نام  و  نام  خانوادگی‌تان]، متولد [تاریخ  تولد] و  در [نام  شهر  تولد]، [کشور] هستم  و  در  حال  حاضر  در [نشانی  کامل] زندگی  می‌کنم. بنده [تعداد  خواهر  و  برادر] به  نام‌های [نام  خواهر  و  برادر] و [تعداد  فرزند] به  نام‌های [نام  فرزندان] دارم. مادرم [نام  مادر] [شغل] و  پدرم [نام  پدر] [شغل] هستند  و  در [نشانی  کامل  منزل] زندگی  می‌کنند. خواهر  و  برادرم  در [نشانی  کامل] سکونت  دارند. 

۲. در  این  بند  دلیل  دادخواست  خود  را  توضیح  دهید.

۳. در  این  بند  تاریخچه‌ی  رابطه‌ی  خشونت‌آمیز  را  توضیح  دهید. چه  موقع  ازدواج  کردید، کجا  و  با  چه  کسی؟ آیا  این  ازدواج  به  انتخاب  خودتان  صورت  گرفت؟ متولد  کجا  هستید؟ (اگر  والدین‌تان  سوء‌استفاده‌گر  هستند)

نمونه

«در  سن ۲۱ سالگی  با  او  ازدواج  کردم. اواخر  دوران  نوجوانی‌ام  مجموعه‌ای  از  روابط  ناموفق  را  از  سر  گذراندم. اولین  رابطه‌ی  جدی‌ام (ژوئن-دسامبر ۲۰۰۷) ناگهان  به  انتها  رسید  وقتی  شریکم  با  بهترین  دوستم  رابطه‌ی  جنسی  برقرار  کرد. رابطه‌ی  بعدی‌ام (مارس-نوامبر) تمام  شد  چون  شریکم  دور  بود  و  به  علایق  من  هیچ  علاقه‌ای  نشان  نمی‌داد. بیست  ساله  بودم  که  با  م. آشنا  شدم. بعضی  از  دوستانم  در  رابطه‌ای  بلند  مدت  سروسامان  گرفته  بودند  و  من  آرزوی  یک  همدم  داشتم. دوستم، س. که  عصرها  با  هم  به  کلاس  زبان  اسپانیایی  می‌رفتیم  من  را  با  مردی  که  هم‌خانه‌‌اش  بود  آشنا  کرد (یعنی  با  م.). س. را  چند  ماهی  بیشتر  نمی‌شناختم (ژانویه-جولای ۲۰۰۹) اما  فکر  می‌کردم  ملاقات  با  م. ارزشش  را  دارد. من  و  م. اولین  بار  در  یک  رستوران  با  هم  ملاقات  کردیم  و  فهمیدیم  که  هر  دو  به  فیلم‌ها  و  غذاهای  مشابهی  علاقه  داریم. احساس  آرامش  می‌کردم  از  این  که  با  مردی  مهربان  و  ظاهراً وفادار  آشنا  شده‌ام  که  شخصیتی  تقریباً قوی  دارد. اما  چندان  مهم  نبود. آن  موقع  خوب  بود  رابطه  داشتن  با  کسی  که  از  تعهد  نمی‌ترسید  و  به  من  زمان  می‌داد. اصلاً فکرش  را  نمی‌کردم  که  قرار  است  یک  سوء‌استفاده‌گر  از  آب  درآید  و  من  را  دچار  آسیب  و  افسردگی  کند  و  من  را  به  فکر  خودکشی  بیندازد.»

۴. اولین  نمونه‌ی  خشونت  و  یا  بدرفتاری(ها) از  اینجا**.** به  آن‌ها  ترتیب  تاریخی  بدهید  و  در  چند  بند  شماره‌گذاری  کنید. هر  بند  را  به  به  یک  اتفاق  عمده‌  اختصاص  دهید  و  تا  جای  ممکن  جزئیاتی  که  به  یاد  دارید  و  مدارک  الصاق‌شده  را  درج  کنید  خصوصاً اگر  هر  کدام‌شان  گفته‌های  شما  را  اثبات  می‌کند. 

نمونه

«اولین  نشانه‌های  بدرفتاری  درست  بعد  از  ازدواج‌مان  شروع  شد. او  خیلی  تحکم  می‌کرد، خیلی  راحت  عصبانی  می‌شد  و  دائماً من  را  متهم  می‌‌کرد  که  به  او  توجه  کافی  نشان  نمی‌دهم، یا  همسر  خوبی  نیستم. بماند  که  من  خیلی  تلاش  کردم  تمام  خواسته‌های  او  را  برآورده  کنم، او  همیشه  بهانه‌ای  برای  شکایت  پیدا  می‌کرد  و  باعث  می‌شد  حس  بدی  به  خودم  داشته  باشم. گاهی  اوقات  من  را  تنبل  و  بی‌فایده  صدا  می‌کرد. یک  ‌بار  بعد  از  این‌  که  از  قرار  ملاقات  با  دوستم  برگشتم، من  را  فاحشه  خطاب  کرد. چند  روز  بعد  از  عروسی، داشتیم  آماده  می‌شدیم  که  با  پدر  و  مادرش  بیرون  برویم. وقتی  داشتم  لباس  می‌پوشیدم، مادر  شوهرم  وارد  اتاق  شد  و  به  من  گفت  لباسی  را  که  او  دوست  دارد  بپوشم. چون  خیلی  دیرمان  شده  بود، به  او  گفتم  که  یک  روز  دیگر  آن  را  خواهم  پوشید. مادر  شوهرم  نگاهی  به  شوهرم  انداخت  و  از  اتاق  بیرون  رفت. معذرت‌خواهی  کردم  اما  شوهرم  من  را "زن  هرزه‌ی  ناسپاس  و  بدرفتار" خواند. هفته‌ی  بعد  او  دوباره  به  من  دشنام  داد  و  بعد  هم  آزار  روانی  و  سوء‌استفاده‌ی  جسمانی  عادی  شد. هفته‌های  اول  بعد  از  ازدواج‌مان  غیر  قابل  تحمل  بود. احساس  می‌کردم  بی‌ارزش  و  افسرده  هستم  و  مدام  تحقیر  می‌شدم. با  گذر  زمان  او  شروع  کرد  به  سوء‌استفاده‌ی  جسمانی  از  من. اول  وقتی  داشتم  میز  را  برای  شام  آماده  می‌کردم  من  را  به  کناری  هل  می‌داد، به  من  اعتراض  می‌کرد  و  من  را  زن  هرزه‌ی  بی‌استفاده  می‌خواند. گاهی  اوقات  وقتی  عصبانی  می‌شد  می‌زد  توی  گوشم. طی  هفته‌ها  و  بعد  از  ماه‌ها، کتک‌ها  جدی‌تر  شدند  و  اغلب  مجبور  بودم  در  خانه  بمانم  تا  کبودی‌ها  را  پنهان  کنم.»

۵. اولین  باری  که  خشونت  و  بدرفتاری  را  بر  فرد  دیگری  آشکار  کردید.

نمونه

«یک  شب  تابستان ۲۰۱۴، احتمالاً آخرین  هفته‌‌های  ژوئن، شوهرم  بعد  از  بازگشت  از  سر  کار  به  خانه، شروع  کرد  به  فریاد  کشیدن  سر  چیزهای  پیش‌پا‌افتاده. خوشش  نیامده  بود  که  موقع  ورودش  به  خانه  داشتم  با  مادرم  حرف  می‌زدم. او  واقعاً خشمگین  شد  و  یک  لیوان  را  به  سمت  من  پرتاب  کرد. او  به  من  دشنام  داد  و  به  پدر  و  مادرم  فحش‌های  مانند "فاحشه، کس، حرام‌زاده" داد. زدم  زیر  گریه  و  او  هم  موهایم  را  کشید  و  من  را  روی  زمین  کشاند. پیراهنم  را  پاره  کرد  و  سرم  را  به  زمین  کوبید. سرم  شروع  به  خون‌ریزی  کرد، ‌به  همین  خاطر  سعی  کردم  مقاومت  کنم  و  او  را  به  عقب  هل  دهم. زد  توی  صورتم  و  آن‌قدر  لگدم  زد  تا  دست  از  مبارزه  بردارم. من  را  در  اتاق  حبس  کرد  و  گفت  اگر  پلیس  را  خبر  کنم  من  را  خواهد  کشت. آن  شب، حس  می‌کردم  می‌خواهد  من  را  بکشد، به  همین  خاطر  به  مادرم  زنگ  زدم. او  از  این  ماجرا  یکه  خورد. از  من  پرسید  چرا  این  را  قبلاً به  او  نگفته  بودم. به  او  گفتم  که  او  قبل  از  ازدواج  به  من  گفته  بود  که  وظیفه‌‌  دارم  ازدواج  را  پیش  ببرم  و  اگر  از  مشکلات  شکایت  کنم، مردم  می‌گویند: "مادرش  به  او  یاد  نداده  چطور  همسر  خوبی  باشد." مادر  به  من  گفت:"صبور  باش  و  دعا  کن. شوهرت  اوضاع  را  بهتر  می‌کند. سرنوشتت  هر  چه  باشد  همان  اتفاق  می‌افتد." التماسش  کردم  من  را  خلاص  کند  اما  صرفاً به  من  گفت  که  سرنوشتم  را  بپذیرم.»

۶. اولین  باری  که  کمک  خواستید

نمونه

۷. توصیف  زندگی  روزمره

نمونه

«ژانویه‌ی ۲۰۱۳ به  آپارتمان  تازه‌ای  رفتیم  و  برادرها  و  پدر  و  مادرم  هر  روز  کتکم  می‌زدند. هر  بار  سعی  می‌کردم  پدر  و  مادرم  را  متقاعد  کنم  بگذارند  به  دانشگاه  بروم، آن‌ها  من  را  می‌زدند  و  زندانی  می‌کردند. مادرم  اغلب  اوقات  به  من  سیلی  می‌زد  و  پدرم  معمولاً به  من  مشت  می‌زد  و  سرم  فریاد  می‌کشید  و  تهدید  می‌کرد  پایم  را  می‌شکند. یک  فایل  صوتی (مدرک  شماره ۱۲) موجود  است  که  به  چنین  اتفاقی  شهادت  می‌دهد. برادر  کوچکترم  خیلی  سوء‌استفاده‌گر  است. او  کارهایی  می‌کرد  تا  من  به  دردسر  بیفتم. او  ادعا  می‌کرد  من  سعی  دارم  از  پنجره  فرار  کنم  و  بعد  جیغ  می‌کشید  تا  پدر  و  مادرم  را  صدا  کند  در  حالی  که  من  داشتم  تلویزیون  تماشا  می‌کردم. او  مدام  به  من  دشنام  می‌داد. من  هیچ  اعتماد  به  نفسی  نداشتم  و  نمی‌توانستم  کمک  حال  خودم  باشم. پدر  و  مادرم  به  من  گفتند: "تو  مزاحم  و  مایه‌ی  دردسر  ما  هستی  و  تا  وقتی  ازدواج  نکرده‌ای  حرف  ما  را  گوش  می‌دهی  و  کاری  که  ما  می‌گوییم  را  می‌کنی." این  جهنم  هیچ  راه  فراری  نداشت. به  هیچ  کلیدی  دسترسی  نداشتم  و  به  همین  خاطر  نمی‌توانستم  خانه  را  ترک  کنم. آن‌ها  برای  شام  بیرون  می‌رفتند  اما  من  را  در  خانه  حبس  می‌کردند. مجبور  بودم  برای  چیزهای  خیلی  ابتدایی  التماس  کنم، مثل  تماشای  تلویزیون، استفاده  از  اینترنت  یا  قدم  زدن  در  تراس.»

۸. نقطه‌ی  عطف  ـ  تصمیم  به  ترک [خانه  یا  رابطه]

۹. پس  از  ترک [خانه  یا  رابطه]

نمونه

«بعد  از  این  که  او  را  ترک  کردم (۱۸/۱۲/۲۰۱۰)، او  شروع  کرد  به  فرستادن  پیام‌های  تهدیدآمیز. می‌گفت "پیدایت  می‌کنم  و  پایت  را  می‌شکنم" و "به  همه  می‌گویم  که  تو  من  خیانت  کردی  تا  آبروی  پدر  و  مادرت  برود. حرام‌زاده، کاری  می‌کنم  که  خانواده‌ات  در  مقابلت  بایستند. فقط  صبر  کن  و  تماشا  کن." هر  روز  حدود ۵ تا ۱۰ پیام  دریافت  می‌کردم  و  حدود ۱۰۰ تا  تماس  از  طرف  او  داشتم. اسکرین‌شات  تلفنم (مدرک  شماره ۵۵) و  بعضی  از  آن  پیام‌ها  را  الصاق  کرده‌ام (مدرک ۶۶-۷۲). فکر  می‌کردم  به  آنجا  ختم  می‌شد  اما  دو  روز  بعد  از  ترک  خانه، او  یک  صفحه‌ی  فیس‌بوک  درست  کرد  با  عنوان "زارا  را  پیدا  کنید". او  تمام  دوستانم  و  بدتر  از  آن  خانواده‌ام  را  دعوت  کرد  که  این  صفحه  را  بپسندند (مدرک ۲۲). او  دروغ‌هایی  درباره‌ی  من  در  آن  صفحه  ارسال  می‌کرد . می‌گفت  که  من  فقط  به  خاطر  پول  با  او  بودم  و  الان  یک  دوست‌پسر  پولدارتر  پیدا  کرده‌  و  با  او  فرار  کرده‌ام. وحشت  داشتم  که  خانواده‌ام  این‌ها  را  ببینند  و  در  شهر  ما  این  ادعاهای  افتراآمیز  به  قیمت  جان  زنان  تمام  می‌شود. اسکرین‌شات‌هایی  از  آن  صفحه‌ی  فیس‌بوک  و  بعضی  از  استاتوس‌ها  را  در  مدرک ۳۴ ارائه  کرده‌ام. تمام  بستگانم  پشت  سرم  حرف  می‌زدند  و  من  را  دختر "ناپاک" می‌خواندند  و  به  من  می‌گفتند  که  باید  پیش  شوهر  سوء‌استفاده‌گرم  برگردم  وگرنه  آن‌ها  به  پلیس  خبر  خواهند  داد. فایل  صوتی  یک  تماس  تلفنی  و  آوانگاری  آن  را  ضمیمه  می‌کنم  تا  نگرش  خانواده‌ام  به  من  را  عیان  کند (مدرک ۹).»

××××

الگویی  برای  شهادت‌نامه‌ی  پشتیبان

این  الگو  برای  کسی  است  که  این  شهادت‌نامه  را  می‌نویسد، مثل  دوستان‌تان، خانواده  یا  هر  شخص  حرفه‌ای  که  با  او  در  تماس  هستید. این  الگو  را  به  ایشان  بفرستید  تا  در  نوشتن  شهادت  راهنمایی‌شان  کنید. 

**"**بند  آغازین: صحت  شکوائیه  را  تأیید  کنید  و  جزئیاتی  درباره‌ی  خودتان  ارائه  بدهید.

اینجانب [نام  و  نام  و  خانوادگی] تصدیق  می‌کنم  که  هر  آنچه  در  این  شکوائیه  گفته  شده  تا  آنجا  که  بنده  اطلاع  دارم  حقیقت  دارد.

اینجانب [نام  و  نام  خانوادگی]، متولد [تاریخ  و  محل  تولد]، [کشور] و [شهر] هستم  و  هم  اکنون  در [نشانی  کامل] زندگی  می‌کنم. بنده  همچنین [هر  گونه  جزئیات  دیگری  درباره‌ی  خودتان: وضعیت  تعهل، فرزندان، مهاجرت، ساکن  دائم  فلان  جا، شغل  و  محل  کار  و  غیره  را  ذکر  کنید].»

بند  دوم: توضیح  دهید  چرا  این  شهادت‌نامه  را  می‌نویسید.

۱. شما  چه  نسبتی  با  هم  دارید؟

مثلاً «[نام] خواهر  من  است  اما  بعد  از  این  که  خانه  را  ترک  کردم  تا  به  دانشگاه  بروم  دیگر  با  هم  در  تماس  نبودیم. فقط  گه‌گاه  از  او  خبر  می‌گرفتم  و  وقتی  با  خانواده‌ام  ملاقات  کردم  او  را  هم  دیدم.»

یا: «[نام] از  دوران  کودکی  بهترین  دوست  من  بوده  و  ما  همیشه  هر  کاری  را  با  هم  شروع  کرده‌ایم. با  این  حال  او  بعد  از  ازدواج  جدا  افتاد  و  من  شاهد  تغییری  بودم  که  آن  رابطه  در  او  ایجاد  کرده  و  رنجی  که  بر  او  تحمیل  کرده  بود.»

یا: «[نام] در [دوره‌ای  که  با  ایشان  کار  می‌کردید] برای  من  کار  کرده  است. او  کارمندی  خوب  و  قابل  اعتماد  است. با  این  که  ما  رابطه‌ی  شخصی  نزدیکی  نداشتیم، می‌توانستم  تأثیر  رابطه‌اش  را  با [نام  فرد  سوء‌استفاده‌گر] در  او  ببینم.»

۲. از  این  رابطه‌ی  خشونت‌آمیز  چه  می‌دانید  و  نظرتان  درباره‌اش  چیست؟

برای  مثال: «شگفت‌زده  شده  بودم  از  این  که [نام] در  جوانی  با  مردی  که  خیلی  از  خودش  بزرگتر  بود  ازدواج  کرد. رفتار  خانواده‌اش  با  او  خیلی  خصمانه  بود  و  برایم  آشکار  بود  که  والدینش  او  را  مجبور  به  این  ازدواج  کرده‌اند.»

یا: «از  زمانی  که [نام] با [نام  فرد  سوء‌استفاده‌گر] وارد  رابطه  شد، شاهد  تغییر  در  او  بودم. در  موقعیت‌های  مختلفی  که [نام  فرد  سوء‌استفاده‌گر] را  ملاقات  کردم، آشکار  بود  که  او  را  تهدید  می‌کرد. همچنین  می‌دانستم  که [نام  فرد  سوء‌استفاده‌گر] آزادی  او  را  برای  کار  بعد  از  ساعات  اداری  خیلی  محدود  کرده  است.»

۳. اولین  بار  کی  و  چگونه  از  این  خشونت  و  بدرفتاری  مطلع  شدید؟ یادتان  باشد  جزئیاتی  مانند  تاریخ  و  زمان  دقیق  یا  تقریبی، محل  وقوع، کسانی  که  آنجا  بودند  و  جزئیات  مشابهی  در  مورد  زمینه‌ی  آن  ملاقات  را  اضافه  کنید.

برای  مثال: «[نام] را  روز  بعد  از  عروسی [تاریخ] دیدم. آن‌ها  برای  شام  به  خانه‌ی  من  در [نشانی  کامل] آمدند  و  او  به  من  گفت  که  همسرش  به  او  تجاوز  کرده  است. او  که  خیلی  جوان  بود، نمی‌خواست  باردار  شود  اما  پدر  و  مادرش  او  را  تهدید  کرده  بودند  که  از  روش‌های  ضدبارداری  استفاده  نکند.»

یا: «چند  ماه  بعد  از  ازدواج [نام] او  را  ملاقات  کردم  و  کبودی‌هایی  روی  بازویش  دیدم. وقتی  در  این  باره  جویا  شدم، او  ابتدا  گفت  خیلی  جدی  نیست، اما  عاقبت  تصدیق  کرد  که  شوهرش  او  را  کتک  می‌زد  و  نمی‌گذاشت  او  بیرون  برود  و  دوستانش  را  ببیند.»

یا: «بعد  از  این  که [نام] با [فرد  سوء‌استفاده‌گر] ازدواج  کرد، دیگر  حواسش  به  کار  نبود. کبودی‌ها  و  جای  جراحت‌ها  را  روی  او  می‌دیدم. او  اول  چند  روز  سر  کار  نیامد  و  بعد  هم  دیگر  پیدایش  نشد. از  آنجایی  که  او  کارمند  خوبی  بود، با  دوستش [نام  دوستش] تماس  گرفتم  و  او  به  من  گفت  که  شخص  مذکور  توسط [نام  فرد  سوء‌استفاده‌گر] مورد  بدرفتاری  قرار  گرفته  است.»

بند  سوم: خط  سیر  وقایع  مربوط  به  بدرفتاری. حتماً رابطه  و  تأثیری  که  بر  دوست‌تان  داشت، و  همچنین  مراحلی  را  که  او  را  به  اقدام  بر  علیه  فرد  مجرم  سوق  داد  توضیح  دهید. در  صورت  امکان، تاریخ‌  دقیق  وقایع  را  ذکر  کنید. 

برای  مثال: «ماه‌ها  با [نام] صحبت  می‌کردم  و  درباره‌ی  ماهیت  خشونت‌آمیز  رابطه‌اش  اطلاعات  بیشتری  به  دست  آوردم. [نام  فرد  سوء‌استفاده‌گر] خروج  از  خانه  و  ملاقات  با  دوستان  را  برای  او  ممنوع  کرده  بود  و  او  را  واداشته  بود  که  کارش  را  رها  کند  و  هر  گاه  او  از  دستوراتش  سرپیچی  می‌کرد، او  را  کتک  می‌زد. شاهد  بودم  که  او  از  یک  آدم  قوی  و  شاد  به  فردی  دائماً هراسان، بسیار  آسیب‌پذیر  و  ضعیف  تبدیل  شده  بود. وقتی  باردار  شد، می‌ترسید. آن  موقع  بود  که  تصمیم  گرفتم  به  او  کمک  کنم  رابطه  را  ترک  کند  و [نوع  اقدام  قانونی  که  دارید  درباره‌اش  حرف  می‌زنید: درخواست  پناهندگی / طلاق/اقامه‌ی  دعوا].»

سپس  توضیحاتی  دقیق  ارائه  کنید  از  تمام  مراحلی  که  ایشان  در  معرض  بدرفتاری  طی  کرد  و  شما  از  آن  اطلاع  دارید  و  واکنش  خانواده  یا  فرد  یا  افراد  سوء‌استفاده‌گر  را  درج  کنید.

× چگونه  درگیر  این  وضعیت  شدید؟ آیا  شاهد  بخشی  از  بدرفتاری  بودید؟ آیا  کمکی  در  این  باره  کردید؟

× وقایعی  که  شاهدش  بودید  دقیقاً در  چه  تاریخ  و  زمانی  اتفاق  افتاد؟ آیا  مشاجره‌ای  را  شنیدید  یا  شاهد  آن  بودید؟

× آیا  شاهد (۱) تأثیر  خشونت  و  بدرفتاری (تغییر  در  رفتار  یا  شخصیت) بودید؟ (۲) واکنش  خانواده‌ی  شخص  مذکور  یا  خانواده‌ی  فرد  سوء‌استفاده‌گر  چه  بود؟

× همچنین  تمام  تجربیاتی  را  که  در  مواجهه  با  فرد  سوء‌استفاده‌گر  داشتید  شرح  دهید: وقتی  او  فهمید  که  دارید  به  دوست‌تان  کمک  می‌کنید، آیا  شما  را  آزار  می‌داد  یا  سعی  می‌کرد  شما  را  تهدید  کند؟

بند  پایانی: چرا  از  ایشان  حمایت  می‌کنید  و  چرا  فکر  می‌کنید  ایشان  باید (طلاق، پناهندگی، محکومیت، حضانت  فرزند) بگیرند؟

نکات  فوق  را  بازگو  کنید  و  بر  تأثیرشان  روی  دوست‌تان  تأکید  بورزید. 

برای  مثال: «[نام  فرد  سوء‌استفاده‌گر] فردی  سوء‌استفاده‌گر  است. او  به‌کرات [نام] را  مورد  تجاوز، ضرب  و  شتم  و  خشونت  عاطفی  قرار  داده  است. همچنین  وقتی  او  فهمید  که  من  با [نام] درباره‌ی  بدرفتاری  حرف  می‌زنم، من  را  هم  آزار  داده  و  سعی  کرده  تهدیدم  کند. [نام] از  آزادی‌اش  محروم  و  مجبور  شده  از  خواسته‌ی  او  تبعیت  کند  و  به  خاطر  همه  چیز  مورد  سرزنش  قرار  گیرد. خانواده‌ی [نام  فرد  سوء‌استفاده‌گر] هم  ایشان  را  به  خاطر  وضعیت  موجود  سرزنش  کرده  و  او  را  همسری  بد  و  باعث  و  بانی  رفتاری  دانسته  که  با  او  می‌شود. آن‌ها  با  او  مثل  دارایی‌  خود  برخورد  می‌کنند، مثل  یک  شئ. با  گذر  زمان، بدرفتاری  با  او  وخیم‌تر  شده  و [نام] از  ترس  جانش  در [ازدواج / کشور / هر  دو] مانده  است. با  دیدن  تغییر  او  در  خلال  این  رابطه  و  رفتاری  که  با  او  می‌شد، نگران  جانش  شدم  و  به  همین  خاطر  درخواست [ادعایتان  را  بازگو  کنید] دارم.»
