# نامه‌ی  معرف

از  این  الگو  کمک  بگیرید  تا  نامه‌ی  معرف  خودتان  را  بنویسید. می‌توانید  متن  زیر  را  کپی  کنید  و  در  سندی  جدید  بریزید. بخش‌های  داخل  قلاب  را  با  پرونده‌ی  خاص  خودتان  تطبیق  دهید. 

«قابل  توجه  افراد  ذی‌ربط

[می‌توانید  نام  مخاطب  نامه  را  به  جای  این  اصطلاح  ذکر  کنید.] 

اینجانب [نام  شما]، [سن  شما] هستم  و  در  حال  حاضر  در [محل  سکونت  شما] سکونت  دارم. غرض  بنده  از  نوشتن  این  نامه  این  است  که  پرونده‌ی  خود  را  به  جریان  بیندازم [طلاق  گرفتن  از  همسرم، فلانی؛ پناهنده  ‌شدن  در  فلان  کشور: یا  هر  درخواستی  که  دارید.]

در [مدت  زمان] گذشته، [همسر/ پدر  یا  مادر / رابطه‌تان  با  فرد  سوء‌استفاده‌گر] با  من  خشونت  و  بدرفتاری  کرده  است. [نام  فرد  سوء‌استفاده‌گر، نشانی  کامل / اطلاعات  شناسنامه‌ای]. بدرفتاری  مکرر  و  خشونت  جسمانی، کلامی  و  عاطفی  زندگی  من  و  فرزندانم  را  تهدید  می‌کند. [شما  باید  این  جمله  را  با  توجه  به  تجربه‌تان  تغییر  دهید  اما  تأکید  کنید  که  از  سوی  مجرم  مورد  تهدید  قرار  گرفته‌اید]. اینجانب  مدارکی  جمع‌آوری  کرده‌  و  در  این  پوشه  ارائه  داده‌ام  تا  از  خشونت‌های  مذکور  مستندسازی  کنم. 

مدارک  به  صورت [انواع  مدارکی  که  الصاق  کرده‌اید  را  فهرست  کنید: شکوائیه‌ها  و  گزارش‌های  رسمی، فایل‌های  صوتی‌  که  بدرفتاری  را  مستند  می‌کنند، عکس‌  از  جراحت‌ها، عکس‌هایی  که  از  مکالمات  شما  با  فرد  سوء‌استفاده‌گر، خانواده  یا  بستگانش  گرفته‌اید،] همراه  باشهادت‌نامه‌های  پشتیبان  از  جانب [کسانی  که  شهادت‌نامه  را  نوشته‌اند] حاکی  از  ماهیت  رابطه‌ی  من  با [اسم  فرد  سوء‌استفاده‌گر] است  و  اعمال  خشونت‌آمیزی  را  که  او  بر  من  روا  داشته  مستند  می‌کنند. مدارک  اثبات  می‌کنند  که  ترس  من  در  زندگی‌  مستدل  و  مشروع  است، لذا  درخواست  اینجانب  برای [درخواستی  که  دارید: پناهندگی / طلاق / حضانت  فرزند] را  به  عنوان  راه  گریزی  از  فرد  سوء‌استفاده‌گر  تصدیق  می‌کنند. 

لطفاً تقاضا  می‌شود  به  فهرست  مدارک  موجود  رجوع  کنید. اطمینان  دارم  که  با  ملاحظه‌ی  آن‌  وضعیت  دشوار  بنده  را  درک  خواهید  کرد  و  به  درخواستم  برای [تقاضایی  که  دارید] پاسخ  مثبت  خواهید  داد. 

ارادتمند  شما،

[نام  و  امضای  شما + تاریخ] 

فهرست  مدارک  و  اسنادی  که  فراهم  شده‌اند:

[تمام  مدارکی  را  که  در  این  جا  فراهم  کرده‌اید  فهرست  و  شماره‌گذاری  کنید. حتی  کوچکترین  مدرک (مثلاً یک  عکس  عروسی) اهمیت  دارد  و  باید  الصاق  و  شماره‌گذاری  شود].

××××
