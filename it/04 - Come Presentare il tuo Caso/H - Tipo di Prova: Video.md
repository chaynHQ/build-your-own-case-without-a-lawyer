<h2>TIPO DI PROVA: VIDEO</h2>
<h3>COSA INCLUDERE  (in breve)</h3>
<p>Video:</p>
    <ul>
        <li>Il numero dei video</li>
        <li>Data e ora</li>
        <li>Spiegazioni di chi c’è nei video</li>
        <li>Trascrizione in lingua originale e in qualsiasi altra lingua di cui puoi aver bisogno</li>
        <li>Traduzione riga per riga nella lingua utilizzata dagli agenti o dagli ufficiali
            <ul>
                <li>Questo può essere fatto da un traduttore professionista, da qualcuno che conosci o da te stesso</li>
                <li>Includi i contatti dettagliati del traduttore o del trascrittore</li>
                <li>Spiega tutti i termini culturali tipici, come soprannomi o titoli</li>
            </ul>
        </li>
    </ul>
<p>Nota che spieghi il contesto del video e ogni riferimento di persone che nel video sono presenti o dettagli di qualcuno che conosci o che non conosci e di cui non sai le generalità.</p>
<h3>IN DETTAGLIO</h3>
<p><strong>Registrare un video può essere pericoloso ed è molto più difficile che registrare un audio.</strong></p>
<p>Puoi registrare con il tuo smartphone mettendolo in una posizione discreta: è importante che il tuo abusatore non si insospettisca.</p>
<p>Fai attenzione se ci son bambini perché potrebbero capire che stai facendo un video, fare domande e metterti in pericolo.Se hai intenzione di registrare un video, fai delle prove durante le settimane precedenti.</p>
<p>Un altro modo per farlo è usando un computer portatile, diminuendo la luminosità dello schermo in modo che appaia spento mentre in realtà sta lavorando.Riuscire a registrare un video di una conversazione che supporti la tua denuncia e fornisca una prova delle violenze nella relazione, è estremamente vantaggioso per il tuo caso.</p>
<p>E’ importante spiegare chiaramente cosa sta accadendo nel video, cosa contiene, ciò che è stato detto e da chi, e spiegare bene il contesto in cui ci si trova. Le autorità o un avvocato vorranno sapere tutte queste informazioni per poterti aiutare. Tali informazioni potranno essere inserite anche in una fase successiva a quella della registrazione.</p>