<h2>ALTRI TIPI DI PROVA: DIARIO</h2>
<h3>COSA INCLUDERE (in breve)</h3>
    <ul>
        <li>Lettera di spiegazioni sul perché hai iniziato a tenere un diario</li>
        <li>Alcuni passaggi dal diario - in evidenza i più importanti per il vostro caso</li>
        <li>L'intero diario se lo avete</li>
        <li>Informazione generale</li>
    </ul>
<p>Se stai iniziando il diario ora, assicurati di tenerlo il più dettagliato possibile, includendo l’orario, la data, il luogo oltre che il modo con il quale sei stata aggredita emotivamente e fisicamente:</p>
    <ul>
        <li>Se hai un diario online: includi una stampa o un link a tutte le voci on-line</li>
        <li>Se hai un diario cartaceo: scatta una foto del diario e presentala come prova, ma scrivi le voci importanti del diario separatamente per rendere perfettamente comprensibile la scrittura</li>
    </ul>
<p>Tenere un diario online o offline può essere utile per molti motivi, tra cui:</p>
    <ul>
        <li>avere un registro preciso di quello che è successo, in modo da poter ricordare bene tutti i dettagli e di non poter essere accusata di inventare i fatti.</li>
        <li>tenere un registro di piccoli incidenti che, seppur sul momento possono sembrare irrilevanti o innocui, nel lungo periodo e sommati gli uni agli altri possono dimostrare gli abusi.</li>
        <li>convalidare la vostra richiesta in tribunale, specialmente se l'abuso si è protratto per un lungo periodo di tempo.</li>
    </ul>
<p><strong>Nella lettera di accompagnamento al diario, spiega quando hai iniziato tenere il diario e cosa ti aveva spinta a farlo.</strong> Non importa se la scrittura era cartacea o digitale, frequente o infrequente.Se hai appena iniziato a scrivere il tuo diario, cerca di essere il più dettagliata possibile.</p>
<p>Se si dispone di un diario digitale e avete paura che l'aggressore lo scopra e lo distrugga - scatta una foto delle voci più importanti e inviatele tramite e-mail a una persona fidata.Ricorda di tenere sempre ben nascosto il diario e di scriverci solo quando sei sicura di non poter essere vista.</p>
<p><strong>Nella lettera, indica le parti più importanti del diario includendo quelle che sostengono le tue dichiarazioni.</strong> Numera le prove nelle pagine del diario in modo da poterle citare nella lettera.</p>
<p>Nel caso di un diario digitale, se possibile, trascrivi gli episodi importanti così da poterli includere nella documentazione.Se hai perso il tuo diario o è stato distrutto, includi nella documentazione le foto scattate alle pagine del diario.</p>
<h3>ESEMPIO:</h3>
<blockquote>“La prima settimana mi sono trasferita dal mio fidanzato e ho iniziato a prendere appunti sul suo comportamento. Ho pensato inizialmente che fosse solo un perfezionista. Dopo due settimane mi sono seduta e gli ho mostrato i miei appunti. Avevo scritto le 53 regole della casa che mi aveva dato. Ho detto: “Ti rendi conto cosa mi stai chiedendo? Non ti sembra di esagerare?”. “No, non è vero”, ha detto. Da li ha sempre avuto maggior controllo su di me, chiamandomi per nome e facendomi delle intimidazioni psicologiche. Non avevo un lavoro ed ero senza soldi e perciò sono rimasta intrappolata. Ma ho continuato a prendere appunti sul mio diario, scrivendo come mi sentivo abbattuta. Quel diario mi ha aiutato. Quando finalmente ho trovato un lavoro ho avuto la possibilità di rivolgermi ad una terapista, raccontandole tutto. “Quest’uomo abusa di me e vorrei aiuto per poterne uscire”. Ho ottenuto la scorta dalla polizia per raccogliere tutte le mie cose mentre lui era al lavoro e siamo andati in un centro antiviolenza. E’ stato così utile avere quel diario! E’ stato utilizzato in tribunale e grazie ad esso il giudice ha provveduto a emettere un ordine restrittivo. Il giudice ha detto anche che era uno dei peggiori casi con cui aveva avuto a che fare.” <strong> Una ragazza coraggiosa</strong></blockquote>