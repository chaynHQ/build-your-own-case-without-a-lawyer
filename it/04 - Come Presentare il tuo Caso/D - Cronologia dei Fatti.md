<h2>CRONOLOGIA DEI FATTI</h2>
<p>Nella cronologia dei fatti devi elencare tutti i fatti dal più lontano nel tempo al più recente. Hai già spiegato nella lettera di presentazione il motivo per cui stai presentando il tuo caso. La cronologia dei fatti è la tua opportunità per dimostrare la sequenza con cui sono avvenuti i fatti che ti sono accaduti e come questi hanno avuto un impatto su di te.</p>
<h3>COSA INCLUDERE (in breve):</h3>
<ul>
    <li>Primo caso di abuso che hai subito. Quando è cominciato tutto?</li>
    <li>Tutti gli incidenti più gravi;</li>
    <li>Racconta come si svolge una tua giornata tipo durante il periodo di abusi subiti (Vedi esempio).</li>
</ul>
<p>Per ogni fatto fatto incluso nella cronologia devi inserire le informazioni seguenti. Quando non hai i dati precisi fornisci l’informazione più accurata possibile:</p>
<ul>
    <li>Cosa è successo;</li>
    <li>Data (anno, mese o stagione, giorno e ora, qualora ti sia possibile ricordarli);</li>
    <li>Luogo;</li>
    <li>Se c’erano testimoni e chi sono;</li>
    <li>Prove che sostengono il tuo racconto.</li>
</ul>
<h3>IN DETTAGLIO</h3>
<p>Puoi seguire due strade: puoi includere una cronologia degli eventi all’interno della tua dichiarazione di parte, oppure puoi preparare un documento separato. Il nostro suggerimento è di seguire la seconda strada e preparare un documento a parte.</p>
<p>Stabilire una cronologia è una parte importante, perché permette a chi legge di comprendere la tua situazione e come gli abusi si sono susseguiti nel tempo. A volte può sembrati difficile ricordare e quindi raccontare tutti i dettagli quando qualcuno ti fa domande su fatti accaduti nel passato. <a alt="shaun italia website" href="http://chaynitalia.org/la-mia-salute/depressione-2/">Depressione</a>, <a alt="shaun italia" href="http://chaynitalia.org/ansia/">disturbi d’ansia</a>, <a alt="shaun italia" href="http://chaynitalia.org/la-mia-salute/disturbo-post-traumatico-da-stress/">disturbi post-traumatici da stress</a> possono essere tutti fattori che incidono sulla nostra capacità di ricordare. Per poter superare un trauma, la nostra mente rimuove i ricordi che scatenano ansia in un’area della nostra memoria di non facile accesso. Perciò non pretendere troppo da te stessa e non arrabbiarti con te stessa se non riesci a ricordare ogni singolo dettaglio. È importante che cominci subito a scrivere una cronologia dei fatti proprio per questo motivo: ogni volta che non ricorderai qualcosa o qualcuno ti farà domande riguardo a un incidente specifico, ti basterà prendere in mano la cronologia che hai compilato.</p>
<p>Dai un’occhiata all’esempio di cronologia che si trova nella sezione Appendice.</p>