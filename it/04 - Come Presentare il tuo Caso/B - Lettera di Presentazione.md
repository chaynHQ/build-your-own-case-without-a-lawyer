<h2>LETTERA DI PRESENTAZIONE</h2>
<h3>COSA INCLUDERE (in breve):</h3>
<ul>
    <li>Chi sei;</li>
    <li>Perché stai presentando questo caso/ a quale scopo;</li>
    <li>Che cosa dimostrano le prove che stai presentando;</li>
    <li>Perché hai raccolto queste prove;</li>
    <li>Elenco di tutti i tipi di documenti che presenti in allegato;</li>
</ul>
<h3>IN DETTAGLIO</h3>
<p>La lettera di presentazione è un modo per introdurre il tuo caso e le prove a sostegno. È importante che nel documento tu sia concisa e il più precisa e accurata possibile. Assicurati di mettere in rilievo le informazioni fondamentali: chi sei, perché stai scrivendo questo documento e perché hai scelto di contattare questa persona/associazione/ecc., quali prove hai raccolto e cosa dimostrano.</p>
<p>Quando ti presenti, sii concisa. Scrivi semplicemente il tuo nome, il tuo stato civile e il motivo per cui stai scrivendo questa lettera e presentando le prove che hai raccolto. Questa parte introduttiva non deve essere più lunga di 1-2 righe.</p>
<p>Fatto questo, non passare subito a descrivere in dettaglio la tua situazione o a presentare le prove, ma scrivi qualcosa tipo: «Le prove che ho raccolto, nella forma di documenti scritti, registrazioni audio e video, dichiarazioni di testimoni, dimostrano con chiarezza la natura violenta della relazione in cui sono coinvolta e provano dunque l’esistenza di una minaccia per la mia incolumità». Maggiori dettagli riguardo alla tua situazione e alle prove che hai raccolto andranno invece presentati nella dichiarazione di parte.</p>