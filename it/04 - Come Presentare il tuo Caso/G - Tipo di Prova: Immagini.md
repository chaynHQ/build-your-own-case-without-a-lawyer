<h2>TIPO DI PROVA: IMMAGINI</h2>
<h3>COSA INCLUDERE (in breve)</h3>
<ul>
    <li>Immagine (digitale, fisica o entrambe)</li>
    <li>Tipi di immagine da includere (guarda la sezione dettagli)</li>
    <li>Il numero delle immagini</li>
    <li>Data e ora</li>
    <li>Note che spiegano il contesto dell’immagine</li>
</ul>
<h3>IN DETTAGLIO</h3>
<p>Le immagini possono essere una prova importante per il tuo caso, ma devono essere contestualizzate come ogni altro tipo di registrazione: <strong>ricordati quindi di includere la data e il contesto dell’immagine.</strong></p>
<p>Se le immagini documentano le violenze, <strong>è meglio includere più immagini:</strong> alcune immagini ravvicinate del livido e della ferita, altre immagini di tutto quanto il corpo o di una parte del corpo con la tua faccia che possano provare che sei tu e che mostrino l’estensione della ferita.</p>
<p>Anche se le violenze ti sembrano minori è importante documentarle perché possono diventare delle prove importanti.</p>
<p>Non avere paura che l’autore dell’abuso possa dire che i segni di violenza erano il risultato di incidenti a lui estranei perché i dottori, guardando una foto, sono capaci di determinare la causa delle lesioni.</p>
<p>Ricorda che gli abusi possono essere anche psicologici e morali. Per esempio se il tuo partner ti obbliga a stare chiusa in casa, o ti impedisce l’accesso alla cucina o al bagno, fotografa l’ambiente, evidenzia le difficoltà emozionali e psicologiche perché può essere utile.</p>
<p>Come per le prove audio fa molta attenzione quando raccogli e archivi le immagini perché il tuo partner non le trovi: puoi conservare sia le copie elettroniche che fisiche ma assicurati che siano nascoste bene. Puoi anche inviarle via e-mail o darne copia a qualcuno di cui ti fidi.</p>
<p><strong>Se ricevi un testo o qualsiasi altra forma di corrispondenza dalla persona autrice dell’abuso o da un suo amico o familiare, conservala.</strong></p>
<p>*AVVERTIMENTO IMPORTANTE: nella pagina seguente c’è l’immagine di un livido. Salta la pagina se questa immagine può causarti problemi.</p>
<p><strong>Tipi di immagine che puoi includere:</strong></p>
    <ul>
        <li>Screenshots di
            <ul>
                <li>Status di facebook</li>
                <li>Messaggi privati</li>
                <li>Qualsiasi comunicazione sui social</li>    
                <li>Sms (uno screenshot o foto di un sms ha molto più potere come prova rispetto alle semplici parole)</li>
            </ul>
        </li>
    </ul>
    <ul>
        <li>Immagini della violenza
            <ul>
                <li>Di te stessa (che documentano perché ti senti maltrattata).</li>
                <li>Di qualcun altro (che testimoniano il carattere violento dell’autore dell’abuso).</li>
                <li>Immagini che evidenziano la tua esperienza di vita giorno per giorno a livello emozionale, psicologico e fisico.</li>
                <li>Immagini della tua casa o stanza; qualsiasi cosa venga repressa, depressa o maltrattata durante la relazione.</li>
            </ul>
        </li>
    </ul>
<h3>ESEMPIO</h3>
<p><strong>Foto della violenza.</strong></p>
<blockquote>“una volta sono stata picchiata violentemente, ricordo che ho avuto l’opportunità di fotografare la prova ma mi sono fermata, pensando all’umiliazione e a cosa avrebbero detto di me le persone che l’avrebbero vista. Ho perfino negato a me stessa e ad altri di aver avuto l’opportunità di prendere questa prova. Ho riflettuto ora su questa decisione perché è venuto il momento di agire, ho realizzato che non prendere queste prove nel momento giusto ha fatto un danno a me e un favore al mio partner violento. Ora non ho paura di raccoglierle, infatti questo mi ha rafforzata e ho intenzione di usarle per riconquistare la mia libertà.”<strong> Coraggiosa di 26 anni</strong></blockquote>