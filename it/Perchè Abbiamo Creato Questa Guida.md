<h1>PERCHÈ ABBIAMO CREATO QUESTA GUIDA</h1>
<p><a href="http://chayn.co/">CHAYN</a> crede che tutti abbiano il diritto ad una vita felice - al sicuro da abusi, oppressione e controllo. Purtroppo, 1 donna su 3 nel mondo vive una relazione violenta e in alcuni paesi i numeri salgono all’80-90% della popolazione. Lavorando con donne, sappiamo che ottenere giustizia è difficile, specialmente se sei ancora in una relazione abusiva. Volevamo creare una guida che ti permettesse di cercare giustizia. Anche se non decidi di fare causa, non sai mai quando potrebbe essere utile! Essendo una piccola organizzazione al 100% costituita da volontarie, per mettere insieme tutto ciò abbiamo chiesto un piccolo prestito di £300 e abbiamo lavorato in ogni minuto del nostro tempo libero. Abbiamo lavorato alla guida mentre camminavamo per strada, mandando messaggi tra parti diverse del mondo, nelle pause pranzo e nei nostri weekend. Una volta che abbiamo scritto una buona parte della guida, abbiamo contattato organizzazioni non governative, attivisti, gruppi di supporto e, più importanti di tutti, donne che hanno vissuto una relazione violenta e avvocati per aiutarci a rifinire il documento. Troverai i nomi di queste brillanti persone alla fine del documento.</p>
<p>Coloro che hanno contribuito a questa guida sono fermamente convinte che la tua vita sia importante per noi e per altri nel mondo. Per questo l’abbiamo creata. Molte di noi hanno affrontato e sopravvissuto abusi in prima persona e sperano che questa guida riduca altre inutili sofferenze. Spetta a te metterla in pratica per creare un futuro per te stessa, aiutandoti coinvolgendo persone e usando risorse come questa guida per andare avanti.</p>
<p>Questa guida è stata scritta con le migliori intenzioni e se le informazioni possono a volte non essere accurate per il tuo contesto, i principi generali dovrebbero valere.</p>
<p>Se hai trovato questa guida utile, ci aiuteresti molto se potessi mandarci un email (<a href="mailto:info@chaynitalia.org">info@chaynitalia.org</a>). Dal momento che siamo tutte volontarie e con un minuscolo budget, la tua esperienza con il nostro lavoro è per noi estremamente importante!</p>