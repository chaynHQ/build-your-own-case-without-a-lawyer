<h1>RACCOGLIERE LE PROVE</h1>
<h2>TIPI DI PROVE</h2>
<p>Le prove possono essere delle forme più svariate, dal momento che non c’è una “prova standard”. Ricorda inoltre che il fatto che tu stia vivendo una condizione di violenza psicologia o verbale non significa che non si tratti di violenza e ci sono modi per raccoglierne le prove. Continua a leggere la guida e scoprirai come!</p>
<p>Ci sono diversi tipi di prove:</p>
<ul>
    <li>documentali</li>
    <li>fisiche</li>
    <li>dichiarative</li>
</ul>
<h3>PROVE DOCUMENTALI</h3>
<p>Questi sono alcuni tipi di documento che puoi includere:</p>
<ul>
    <li>Ogni resoconto formale o lettera dal tuo ospedale, dalla tua infermiera, dal tuo medico, terapista per testimoniare del tuo stato mentale e fisico. Gli stessi soggetti possono essere testimoni di un incidente, ad esempio se il tuo partner ti ha urlato contro nell’ospedale o in presenza di uno di loro.</li>
    <li>Qualsiasi multa, condanna, resoconto di un incidente o avviso da parte della polizia all’autore della violenza.</li>
    <li>Qualsiasi procedimento penale contro l’autore della violenza o caso che lo stesso ha intrapreso contro di te.</li>
    <li>Lettere da qualsiasi organizzazione che aiuta chi affronta situazioni di violenza domestica come rifugi, studi legali, o anche una linea diretta di aiuto.</li>
    <li>Lettere da qualsiasi organizzazione che aiuta persone in difficoltà, come i servizi sociali. </li>
    <li>Ogni altro documento ufficiale che può provare la violenza che hai subito o che chiunque altro ha subito.</li>
</ul>
<h3>PROVE FISICHE</h3>
<p>Si tratta in genere di un oggetto materiale. L’evidenza fisica può consistere in cose come vestiti stracciati, una lettera, un’arma, documenti anche parzialmente distrutti, o ogni altro oggetto fisicamente tangibile. Può anche includere fotografie, messaggi, email conversazioni sui social media, file audio e video.</p>
<h3>PROVE DICHIARATIVE</h3>
<p>Sono tutte quelle dichiarazioni provenienti da terze persone estranee ai fatti che sono state direttamente o indirettamente testimoni di un abuso.
Indicare persone che davanti ad un Tribunale potrebbero testimoniare formalmente anche rispetto a singoli episodi di violenza è di fondamentale importanza perchè così si sostiene e si conferma la tua versione. Queste persone da te indicate potrebbero poi a loro volta essere ascoltate dalle forze dell’ordine o citate in Tribunale.  
Le dichiarazioni possono riguardare i fatti a cui si è assistito, o possono provenire da un esperto come medici, operatori dei servizi sociali, psicologi o semplicemente da persone che conoscono la tua situazione e che fanno parte di aree diverse della tua vita. (un membro della famiglia, un amico, un datore di lavoro, un insegnante dei tuoi figli che possa testimoniare che sei un genitore responsabile. Anche la più semplice testimonianza sul comportamento dei tuoi figli a scuola o la valutazione del tuo lavoro da parte del datore di lavoro può essere utile. Ogni cosa che dicono può essere usata per supportare il tuo caso in un modo o nell’altro!)</p>
<p>Questa sezione era la più difficile. Se ce l’hai fatta fino a qui, il resto è più semplice.</p>