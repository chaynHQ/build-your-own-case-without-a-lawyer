<h1>COME COSTRUIRE IL TUO CASO DI VIOLENZA DOMESTICA</h1>
<h2>PREFAZIONE</h2>
<p>Cara lettrice,</p>
<p>Benvenuta nella nostra Guida su Come Costruire il Tuo Caso di Violenza Domestica Senza un Avvocato! Speriamo che questa guida ti sia d’aiuto. Tuttavia, nel consultarla, vorremmo che ricordassi queste due cose:</p>
<ol>
    <li>Innanzitutto, <strong>sei una persona forte e tenace</strong>, qualsiasi cosa tu stia affrontando, la puoi superare. Questa guida può aiutarti. Se a volte sembra troppo da sostenere, mettila da parte. Se senti di non poter continuare, riposati. Prendi i tuoi tempi. 
</li>
    <li>In secondo luogo, <strong>la tua sicurezza è la cosa più importante</strong>. Assicurati di <strong>leggere questa guida in un luogo sicuro, da sola</strong>. Non rischiare. Troverai nella guida molte informazioni sulla sicurezza, fanne una tua priorità. Tu sei importante, devi prenderti cura di te stessa. Per precauzione, abbiamo inserito un <strong>pulsante “uscita veloce”</strong> all’inizio di ogni pagina, usalo quando pensi che non sia più sicuro continuare a leggere. Se sospetti che qualcuno stia controllando il tuo computer, puoi dare un’occhiata a questa guida. Se hai stampato la nostra guida, usa la <strong>“finta copertina”</strong> per nasconderla. Puoi scaricarla qui: <a href="http://chaynitalia.org/come-costruire-il-tuo-caso-di-violenza-domestica/.">http://chaynitalia.org/come-costruire-il-tuo-caso-di-violenza-domestica/</a>.</li>
</ol>
<p>Controlla sempre il link <a href="http://chaynitalia.org/le-guide-di-chayn/">http://chaynitalia.org/le-guide-di-chayn/</a> per le versioni aggiornate della guida.</p>
