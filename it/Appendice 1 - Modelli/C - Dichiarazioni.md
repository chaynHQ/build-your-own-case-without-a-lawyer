<h2>DICHIARAZIONI</h2>
<h3>DICHIARAZIONI DI TERZI A SOSTEGNO DEL TUO CASO</h3>
<table>
    <tr>
        <th>Nome e cognome</th>
        <th>Data di nascita</th>
        <th>Indirizzo di residenza</th>
        <th>Che relazione ha con te (parente, amico, collega, ecc.)</th>
        <th>Altre brevi informazioni rilevanti</th>
    </tr>
    <tr>
        <td> <br /> </td>
        <td> <br /> </td>
        <td> <br /> </td>
        <td> <br /> </td>
        <td> <br /> </td>
    </tr>
</table>
<h3>DICHIARAZIONI PERSONALI</h3>
<p>Prova a specificare il più possibile le date dei singoli episodi, se ricordi solo il mese e/o l'anno non è un problema. Gli eventi sono comunque importanti, trascrivili anche se non ricordi la data in cui sono avvenuti.</p>
<h4>DICHIARAZIONE PERSONALE</h4>
<p><strong>Nome</strong></p>
<p><strong>Data</strong></p>
<p><strong>1. Questo paragrafo serve per fornire INFORMAZIONI PERSONALI.</strong> Modello:</p>
<blockquote>Il mio nome è [NOME E COGNOME] e la mia data di nascita è [DATA]. Sono di nazionalità [...]. Sono nata a [CITTA’], in [PAESE] e attualmente risiedo in [INDIRIZZO]. Ho fratelli/sorelle : [nomi dei FRATELLI/SORELLE]; Ho [INFORMAZIONI (numero, età,etc.) SU FIGLI/E, SE CI SONO]. Mia madre, [NOME], è\era una [PROFESSIONE] e mio padre [NOME], un [PROFESSIONE]. I miei genitori vivono in [INDIRIZZO COMPLETO]. I miei fratelli vivono in [INDIRIZZO COMPLETO].</blockquote>
<p><strong>2. Questo paragrafo serve a spiegare le RAGIONI DELLA RICHIESTA.</strong></p>
<p><strong>3. Questo paragrafo serve per raccontare la STORIA DELLA RELAZIONE VIOLENTA. Dove, quando e con chi è iniziata la relazione, la convivenza o il matrimonio. E’ stata una tua libera scelta? Quando sei nata? [se un tuo genitore è violento].</strong> Esempio:</p>
<blockquote>Ho sposato M. a ventuno anni, l'ho conosciuto l'anno prima grazie ad un amico in comune. Mi sembrava una persona leale e con un carattere forte, condividevamo molti interessi e avevamo gusti molto simili, molto presto però si è mostrato violento nei miei confronti. I suoi comportamenti mi hanno causato ansia e depressione, ho anche preso in considerazione la possibilità di suicidarmi.</blockquote>
<p><strong>4. Questo paragrafo serve per elecare in ordine cronologico gli ESEMPI DI ABUSI. Dividi il racconto in paragrafi numerati, raccontando in ognuno il caso più grave. Raccogli quanti più dettagli possibile e specifica se ci sono delle prove da allegare, soprattutto referti medici che possano sostenere concretamente ciò che stai dicendo.</strong> Esempio:</p>
<blockquote>I primi segnali sono iniziati poco dopo il matrimonio. Era molto esigente, si arrabbiava molto facilmente, mi accusava in continuazione di non dedicargli abbastanza attenzioni e di non essere una buona moglie. I miei sforzi per accontentare i suoi bisogni non erano mai abbastanza, si lamentava di tutto e cercava sempre di farmi sentire inadeguata. A volte mi accusava di essere pigra e inutile.</blockquote>
<blockquote>Una volta, quando sono tornata a casa dopo aver incontrato un amico, mi ha chiamata «puttana».</blockquote>
<blockquote>Pochi giorni dopo il matrimonio dovevamo uscire con i suoi genitori, mi ero già vestita ma sua madre è entrata nella nostra stanza e mi ha chiesto di indossare un altro abito che a lei piaceva di più; poiché eravamo in ritardo le ho risposto che l'avrei indossato un altro giorno. Sua madre l'ha guardato e poi è uscita. Gli ho detto che mi dispiaceva, ma lui mi ha detto: «sei un'ingrata. Una cagna maleducata», e mi ha intimato di andarmi a cambiare sollevando la mano con rabbia. Io mi sono coperta il volto ed ero in stato di shock, ho cambiato vestito e ho pensato che quello che stava succedendo era dovuto allo stress per il recente matrimonio, dai preparativi al cambiamento radicale di vita. Ho trattenuto le lacrime e non ho mai raccontato a nessuno quello che era accaduto.</blockquote>
<blockquote>La settimana dopo mi ha maledetta ancora e poi le torture psicologiche sono diventate quotidiane. Mi sentivo impotente, depressa e costantemente degradata, non consideravo come abuso la possessività e le aggressioni verbali.</blockquote>
<blockquote>Col tempo ha iniziato ad agire violenza fisica, la prima volta mi ha spintonata violentemente e mi ha insultata mentre stavo apparecchiando la tavola.Molto spesso mi schiaffeggiava quando era arrabbiato. Le aggressioni fisiche sono diventate sempre più violente, spesso rimanevo a casa per nasconderne i segni, mi vergognavo molto dei miei lividi.</blockquote>
<p><strong>5. Questo paragrafo serve per raccontare la prima volta che hai parlato a qualcuno/a delle violenze.</strong> Esempio:</p>
<blockquote>Nel 2014, una notte d'estate, forse l'ultima settimana di giugno, mio marito è tornato a casa da lavoro e si è arrabbiato molto perché stavo parlando con mia madre. Gli dissi che le avevo raccontato dei suoi maltrattamenti, ma poi lo avevo rassicurato precisando che non c'era bisogno di controllare le mie conversazioni con mia madre.  A quel punto lui mi scagliò addosso un bicchiere e coprì d'insulti me e i miei familiari. Io iniziai a piangere. Lui mi strappò la maglietta, mi prese per i capelli e mi buttò a terra facendomi battere la testa sul pavimento. Iniziai a sanguinare, e questo mi spinse a cercare di resistere spingendolo via da me. La sua risposta fu di prendermi a pugni finché non smisi di reagire. Quando fu certo di avermi annichilita uscì di casa dicendo che mi avrebbe uccisa se avessi chiamato la polizia. Ero terrorizzata e pensavo che quella notte mi avrebbe uccisa davvero, quindi chiamai mia madre per chiederle sostegno. Lei era shockata, mi chiese perché non avevo parlato prima degli abusi, le risposi che era stata lei a dirmi di non lamentarmi, di essere paziente e di essere una buona moglie. Infatti quando, poco dopo, le dissi che volevo andare via di casa e le chiesi di ospitarmi per un breve periodo mi consigliò di sopportare e di essere comprensiva in modo che tutto andasse per il meglio con mio marito.</blockquote>
<p><strong>6. Questo paragrafo serve per raccontare la prima volta che hai chiesto aiuto a qualcuno/a</strong></p>
<p><strong>7. Questo paragrafo serve per descrivere la vita di tutti i giorni</strong></p>
<p><strong>8. Questo paragrafo serve per raccontare della decisione di interrompere la relazione</strong></p>
<p><strong>9. Questo paragrafo serve per raccontare quello che e’ successo dopo che te ne sei andata.</strong> Esempio:</p>
<blockquote>Dopo averlo lasciato ( 18/12/2010) ha iniziato a inviarmi messaggi con insulti e minacce. Mi ha scritto «se ti prendo ti spacco le gambe»; «dirò a tutti che stai inventando tutto, metterò contro di te anche la tua famiglia, puttana! Aspetta e vedrai...».</blockquote>
<blockquote>Ricevo 5/10 messaggi del genere ogni giorno e continue chiamate sul mio cellulare. Allego l' immagine della cronologia delle chiamate [Prova n.4] e di alcuni sms [Prova n. 5-15].</blockquote>
<blockquote>Ha fatto una pagina su facebook con il titolo “cercasi Alessandra” invitando tutti gli amici e miei parenti a dare il loro like [prova 22].</blockquote>
<blockquote>Ha scritto su facebook delle bugie e calunnie su di me, ad esempio che io sono stata con lui solo per i soldi e che l'ho lasciato appena ho trovato un altro ragazzo con più soldi di lui. Allego anche le immagini dal suo facebook [Prova n. 15-25].</blockquote>
<blockquote>Amici e parenti hanno iniziato a parlare di me come di una donna disonesta e i miei genitori si vergognano di me.  Hanno anche cominciato a dirmi di tornare dal mio partner violento perché sennò avrebbero chiamato la polizia. Alcuni hanno anche iniziato ad insultarmi dicendomi che lui è un bravo ragazzo e che merito di essere maltrattata per quello che gli ho fatto.</blockquote>

