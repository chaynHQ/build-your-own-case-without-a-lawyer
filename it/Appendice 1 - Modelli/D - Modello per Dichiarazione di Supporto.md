<h2>MODELLO PER DICHIARAZIONE DI SUPPORTO</h2>
<p>Questo modello serve per le persone (familiari, conoscenti, colleghi/e) che vorranno scrivere delle dichiarazioni  per aiutarti.</p>
<h3>PARAGRAFO INIZIALE</h3>
<p><strong>Certifica la veridicità delle tue affermazioni e fornisci informazioni personali.</strong></p>
<blockquote>Il mio nome è [Nome e Cognome], sono nato/a il [Data] a [Luogo] e attualmente risiedo in [Indirizzo].Dà altre informazioni su di te [sono sposato\a, ho figli, sono migrante, sono studente\studentessa, lavoro (dove) ecc] Dichiaro che quanto scritto di seguito corrisponde al vero.</blockquote>
<h3>SECONDO PARAGRAFO</h3>
<p><strong>Che relazione c'è con la donna?</strong></p>
<blockquote>[Nome] è mia sorella, ma dopo che sono andata via di casa per motivi di studi la vedo molto raramente. </blockquote>
<blockquote>[Nome] è una mia amica d'infanzia, siamo cresciute\i insieme. Dopo il suo matrimonio ci siamo allontanati perché il marito non approvava la nostra amicizia. Ho potuto osservare cambiamenti sostanziali in [Nome] provocati dalle sofferenze che questa relazione le ha causato.</blockquote>
<blockquote>[Nome] ha lavorato presso di me da[Data] a [Data]. Non avevamo un rapporto molto confidenziale, ma sono certa che la relazione con il signor [Nome] ha avuto un forte impatto negativo su di lei. </blockquote>
<p><strong>Cosa sai della relazione violenta e qual'è la tua opinione</strong></p>
<blockquote>Ho osservato un cambiamento in [Nome] dall'inizio della relazione con [Nome]. Era molto innamorata, tuttavia era evidente che lui limitasse le sue libertà e che fosse violento nei suoi confronti.</blockquote>
<blockquote>Non li frequentavo abitualmente, ma posso affermare che nelle occasioni in cui abbiamo trascorso del tempo insieme lei era visibilmente  terrorizzata. Ho anche saputo che le sue libertà, ad esempio quella di uscire al di là dell'orario lavorativo, erano negate dal Signor [Nome].</blockquote>
<p><strong>La prima volta che hai saputo degli abusi e come.</strong></p>
<p>Al fine di descrivere al meglio il contesto, non dimenticare di aggiungere informazioni importanti come le date (anche approssimative), i luoghi e l'eventuale presenza di altre persone.</p>
<blockquote>Ho visto [Nome] il giorno dopo il matrimonio. E' venuta a casa mia e mi ha raccontato che [Nome] aveva preteso di avere un rapporto sessuale senza usare contraccettivi, che lei si era opposta perché non voleva rimanere incinta e che lui l'aveva costretta.</blockquote>
<blockquote>Pochi mesi dopo il matrimonio ho incontrato [Nome] e ho notato dei lividi sulle sue braccia. Quando le ho chiesto come se li fosse procurati, ha inizialmente risposto che non era niente di serio, ma poi ha ammesso che suo marito la picchiava e che le impediva di uscire ed incontrare i suoi amici.</blockquote>
<blockquote>Dopo che [Nome] sposò [Nome] diventò distratta sul lavoro. Ho anche notato dei segni di violenza fisica su di lei. Ha iniziato ad assentarsi sempre più spesso, e quindi ho deciso di contattare un suo amico, [Nome], che ha confermato i miei sospetti confidandomi di sapere che il marito le faceva violenza.</blockquote>
<h3>TERZO PARAGRAFO</h3>
<p><strong>Cronologia degli eventi relativi agli abusi. E' importante descrivere tanto la relazione quanto l'impatto che ha avuto su di lei e i passaggi che hanno fatto sì che si agisse contro l'autore della violenza. Includi, se possibile, le date esatte degli eventi. </strong></p>
<blockquote>Nel corso dei mesi ho iniziato a parlare molto con [Nome] e ho scoperto la natura violenta della sua relazione. [Nome dell'autore della violenza] le vietava di uscire e di trascorrere del tempo con le amiche, l'aveva costretta ad abbandonare il lavoro e la picchiava ogni volta che non eseguiva un suo ordine. L'ho vista trasformarsi: da forte e allegra, era diventata insicura e fragile. Quando è rimasta incinta era terrificata. A quel punto ho deciso di aiutarla a scappare da quella relazione e [tipo di azione, anche legale, intrapresa].</blockquote>
<p>INCLUDI UNA DESCRIZIONE DETTAGLIATA DELLE FASI DEGLI ABUSI DI CUI SEI A CONOSCENZA E LE REAZIONI DELL'AUTORE DELL’ABUSO O DELLA FAMIGLIA.</p>
    <ul>
        <li>Che sviluppi ha avuto il tuo coinvolgimento nella vicenda? Sei stato/a testimone degli abusi? Hai reagito in qualche modo?</li>
        <li>Dove sono avvenuti e quando (data) gli eventi di cui sei stato/a testimone? Hai notato delle contusioni? Hai ascoltato casualmente qualcosa? Hai assistito a degli abusi?</li>
        <li>Hai osservato(1) l'impatto delle violenze (cambiamento di atteggiamenti o del carattere), (2) le reazioni della famiglia di lui e di lei agli abusi?</li>
        <li>Includi anche le altre esperienze con l'abusatore: ti ha aggredito/a o ha tentato di spaventarti quando ha saputo che la stavi aiutando?</li>
    </ul>
<h3>PARAGRAFO FINALE</h3>
<p><strong>Perché la stai supportando e perché pensi che questa azione sia importante.</strong></p>
<blockquote>[Nome] è un abusatore. Ha ripetutamente agito violenza sia fisica che psicologica su [Nome]. Mi ha anche aggredito quando ha scoperto che lei mi aveva raccontato delle violenze subite. [Nome] è stata privata della sua libertà, costretta a seguire le volontà del marito, incolpata per qualsiasi cosa. Anche la famiglia di lui le faceva violenza incolpandola di non essere una buona moglie. La trattavano come un oggetto di loro proprietà. Col tempo gli abusi sono divenuti sempre più gravi, e lei aveva iniziato a sentirsi in pericolo di vita. Avendo assistito ai cambiamenti dovuti alla relazione violenta e constatando l'evidenza di ciò che le stavano facendo, anch'io ho iniziato a temere per la sua incolumità, ed è per questo che [Richiesta].</blockquote>