# سلام

خواننده‌ی عزیز،
به راهنمای ما درباره‌ی چگونه ساختن پرونده‌ی خشونت‌ خانگی بدون وکیل خوش آمدید! امیدواریم این راهنما برای شما مفید باشد. با این حال از شما خواهش می‌کنیم هنگام خواندن این راهنما سه نکته را به خاطر بسپارید: 
۱) امنیت شما اولویت دارد. لطفاً اطمینان حاصل کنید که این راهنما را وقتی تنها هستید، در مکانی امن می‌خوانید. خودتان را به خطر نیندازید! محض احتیاط در بالای هر صفحه یک دکمه‌ی خروج سریع گذاشته‌ایم، هر وقت فکر می‌کنید خواندن این راهنما برایتان امن نیست، از این دکمه استفاده کنید.این دکمه شما را به صفحه‌ی جستجوی گوگل می‌برد. اطلاعات امنیتی ویژه‌ی بیشتری را در ادامه خواهید یافت، لطفاً به آن اولویت دهید. فرد سوء‌استفاده‌گر و استفاده‌اش از تکنولوژی را در نظر بگیرید؛ اگر مظنون هستید که ممکن است کسی در کامپیوتر شما تجسس کند، خواندن نکات ایمنی در این راهنما می‌تواند برایتان سودمند باشد. اگر نسخه‌ی چاپی این راهنما را می‌خوانید، می‌توانید از یک «جلد کتاب دروغی» استفاده کنید تا چیزی را که می‌خوانید پنهان سازید. می‌توانید این جلدها را از اینجا دانلود و چاپ کنید:
۲) شما آدم قوی، قدرتمند و ارزشمندی هستید. می‌توانید بر هر چیزی که با آن مواجه می‌شوید غلبه کنید. خوشبختانه این راهنما می‌تواند شما را یاری کند. اگر گاهی احساس می‌کنید که خیلی طاقت‌فرساست، آن را کنار بگذارید. اگر فکر می‌کنید از پس‌اش برنمی‌آیید، مدت کوتاهی به خودتان استراحت بدهید. هر قدر لازم است وقت بگذارید. شما قوی هستید. شما این را پشت سر خواهید گذاشت. شما می‌توانید!
۳) اگر این راهنما را خواندید و سؤالی داشتید، می‌توانید با این آدرس مکاتبه کنید: team@chayn.co / macholand.fa@gmail.com
مراقب خودتان باشید، ولی نترسید، شما از پس‌اش برمی‌آیید!
