# نکته پایانی

### دلیل درست کردن این راهنما

[**چاین**](http://chayn.co/) باور دارد که هر کسی حق دارد در زندگی شاد باشد ــ در امان از خشونت و بدرفتاری، ستم و کنترل. متأسفانه یک نفر از سه نفر در جهان با خشونت خانگی مواجه می‌شود، و در برخی کشورها این رقم به ۸۰-۹۰٪جمعیت می‌رسد. از کار کردن با زنان دریافته‌ایم که عدالت‌خواهی بسیار چالش‌برانگیز است، مخصوصاً اگر فرد هنوز در رابطه‌ای خشونت‌آمیز قرار دارد. خواستیم راهنمایی تدارک ببینیم تا به شما کمک کنیم خودتان خواستار عدالت شوید. حتی اگر تصمیم ندارید اقامه‌ی دعوا کنید، هرگز نمی‌دانید این راهنما چه موقع به دردتان خواهد خورد. بنابراین ما به عنوان یک خیریه‌ی کوچک ۱۰۰٪داوطلبانه، خواستار اهدای مبلغ ۳۰۰ پوند شدیم تا این راهنما را جمع‌آوری کنیم و با گروهی متشکل از ده داوطلب، تک تک دقایق وقت آزادمان را صرف این کار کرده‌ایم. ما در ساختن این راهنما همکاری کرده‌ایم و هم‌زمان در وقت استراحت کار اداری‌ و در تعطیلات آخر هفته به خیابان رفته‌ایم و با افرادی از نقاط مختلف جهان گفتگوی زنده داشته‌ایم. وقتی بخشی از این راهنما را نوشتیم، به شبکه‌هایمان وصل شدیم تا ان.جی.اوها، فعالان سیاسی، حامیان کارگران و مهم‌تر از همه نجات‌یافتگان و وکلایی را پیدا کنیم که به ما در بهبود این سند یاری می‌رسانند. نام تمام این اشخاص بی‌نظیر را در انتهای این سند خواهید دید.

مشارکت‌کنندگان در این راهنما قویاً اعتقاد دارند که زندگی شما برای ما و دیگران در جهان اهمیت دارد. به همین دلیل این راهنما را درست کردیم. بعضی از ما از بدرفتاری و خشونت جان به در بردیم و نجات یافتیم و امیدواریم نگرشی که در این راهنما به اشتراک می‌گذاریم باعث کاهش هر گونه رنج غیرضروری شود. با طلب کمک از اشخاص و منابعی مانند این راهنما، هم اکنون در جهت ساختن آینده‌تان قدم برمی‌دارید.

این راهنما با بهترین نیت‌ها جمع‌آوری شده است و از آنجا که اطلاعات موجود در آن ممکن است همیشه با زمینه‌ی مشکلات شما همخوانی نداشته باشد، تطبیق اصول کلی کافی خواهد بود.

**چنانچه این راهنما برایتان مفید واقع شد، واقعاً سپاسگزار خواهیم بود اگر فرم بازخورد ما را پر کنید یا به ما به آدرس \(**[**tean@chayn.co**](mailto:tean@chayn.co)**\) ایمیل بزنید. از آنجا که ما کاملاً داوطلبانه هدایت می‌شویم و بودجه‌ی اندکی داریم، بازخورد شما درباره‌ی کار ما به اندازه‌ی یک دنیا ارزش دارد.**

آخرین خواهش: لطفاً این راهنما را دست کم به یک نفر که ممکن است برایش سودمند باشد نشان دهید.

**چاین و دوستان**

[**http://chayn.co/**](http://chayn.co/)

**@chaynHQ \| facebook.com/chain \| \#SpreadChyn**

**گروه فیس‌بوک برای نجات‌یافتگان:**[**https://www.facebook.com/groups/chaynagainsabuse/**](https://www.facebook.com/groups/chaynagainsabuse/)

مشارکت کنندگان: هرا حسین، مریم امجد، اگنیسژکا فال، شیما جندی، امی جانسون، ماهور راتهور، آین دی. ترن، الین مککوئین، کلر هرسیون، آپوروا کایوار، کت الکساندر

ویراستاران: آنیتا ساروش، کلر هریسون، لورا، الکس، تانیا، اوانجلیا کامپوری، الن گلدینگ، سانیا ویج، لورن بولتون و بسیاری از دوستان دیگری که خواستند نام‌شان برده نشود…

**همکاران فارسی زبان:**[**ماچولند**](https://macholand.net/about/)


**درباره‌ی مجوز**

مجوز انتشار از CC: این مجوز توزیع، ترکیب دوباره و تنظیم و افزودن بر این اثر را مجاز می‌دارد، و تا زمانی که اعتبار چاین به عنوان خالق اصلی این اثر به رسمیت شناخته شود می‌تواند با مقاصد تجاری توزیع گردد. برای توضیحات بیشتر درباره‌ی این مجوز به اینجا رجوع کنید. کد قانونی را می‌توانید در اینجا ببینید.

**سلب مسوولیت**

این سلب مسوولیت استفاده و اتکا به اطلاعات این راهنما را در بر می‌گیرد. با استفاده از این راهنما یا با اتکا به هر کدام از اطلاعات درون آن، با این سلب مسوولیت موافقت کامل داشته‌اید.

۱. ضمانت‌های محدود

اگرچه این راهنما بهترین مقاصد را در نظر داشته و از فرایندهای پژوهشی سختگیرانه بهره برده است، اما موارد زیر تضمین نمی‌شوند:

الف. بی‌کم‌وکاست یا صحیح بودن اطلاعات منتشرشده در این راهنما

ب. به روز بودن محتوای راهنما

۲.محدودیت‌ها و استثناء‌ها

هیچ چیزی در این سلب مسوولیت:

الف. مسئولیتی برای مرگ یا آسیب شخصی حاصل از بی‌توجهی را محدود یا مستثنی نمی‌کند

ب. هیچ مسئولیتی برای کلاه‌برداری یا تلدیس را محدود یا مستثنی نمی‌کند

پ. هیچ مسئولیتی را که تحت قانونِ قابل اجرا مجاز نیست محدود نمی‌کند

ج. هیچ مسئولیتی را که ممکن است تحت قانونِ قابل اجرا حذف نشود مستثنی نمی‌کند

در قبال موارد زیر مسئول نیستیم:

۱. در رابطه با هر گونه خسران برآمده از اتفاق یا اتفاقاتی که خارج از کنترل عقلانی هستند

۲. در رابطه با خسران مالی، شخصی یا حرفه‌ای

۳. در رابطه‌ با هر گونه خسران یا خسارت خاص، غیرمستقیم یا متعاقب

۴. تغییرات

ما این سلب مسوولیت را گه‌گاه بازبینی خواهیم کرد.

۵. قانون و اختیار قضایی

این سلب مسوولیت مطابق با قوانین کشور مربوطه تعبیر خواهد شد.

  


